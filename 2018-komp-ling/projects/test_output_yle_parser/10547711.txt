Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Suomalaisille on avattu palvelusivusto, joka keskittyy ilmastonmuutoksen torjuntaan. Palvelussa voi tehdä oman suunnitelman päästöjen eli hiilijalanjäljen puolittamiseksi. 
Palvelu laskee käyttäjän hiilijalanjäljen, ja sen jälkeen ehdottaa erilaisia tapoja pienentää sitä. Esimerkiksi kotimaisten kasvisten, marjojen ja kalan syöminen on helppo tapa pienentää päästöjä. 
Palvelun nimi on Sitoumus2050. Valtioneuvoston kanslia sanoo, että samanlaista palvelua ei ole missään muualla. 



Suojelupoliisi Supo on arvioinut terrorismin uhkaa Suomessa. 
Supo sanoo, että terrorismin uhka Suomessa on tasolla 2 eli samalla tasolla kuin ennenkin. Supo käyttää asteikkoa, jossa on 4 tasoa. 
Supo sanoo, että terroristiverkostot yrittävät löytää lisää kannattajia myös Suomessa. 
Suojelupoliisi tekee työtä terrorismia vastaan. Terrorismin torjumiseksi Supo esimerkiksi seuraa noin 370 ihmistä. 



Nuoret pääsevät ehkä jo ensi vuonna ajamaan kevytautoa. Ajatuksena on, että 15 - 17 -vuotiaat nuoret saavat ajaa kevytautoa mopokortilla.
Kevytauto on henkilöauto, jonka nopeutta on rajoitettu. Kevytautolla voi ajaa enintään 45 kilometriä tunnissa. 
Jos eduskunta hyväksyy lakiesityksen kevytautoista, lain on tarkoitus tulla voimaan jo ensi marraskuussa. 



Rockmuusikko Ismo Alanko vihitään kesäkuussa Itä-Suomen yliopiston kunniatohtoriksi. Kunniatohtori on arvonimi, johon ei vaadita akateemista tohtorintutkintoa. 
Perusteluissa Itä-Suomen yliopisto sanoo, että Alangon musiikissa on vaikutteita koko maailman kulttuuriperinnöstä. Lisäksi Alangon tapa esiintyä kuuluu shamanistiseen traditioon, jossa magia eli taikuus ja tiede ovat yhtä.
Itä-Suomen yliopisto vihkii kesäkuussa kaikkiaan 12 kunniatohtoria. Alangon lisäksi arvonimen saavat esimerkiksi Suomen pankin entinen pääjohtaja Erkki Liikanen ja emerituspiispa Wille Riekkinen. 



Finlandia-talossa Helsingissä on tapahtunut vesivahinko.
Finlandia-talon kellariin on valunut kuumaa vettä. Vettä pääsi valumaan noin 100 000 litraa. 
Vesi on peräisin kaukolämpöputkesta. Putki meni rikki, kun Finlandia-talon ulkopuolella tehtiin kaivuu- ja poraustöitä. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
