Olemme päivittäneet tietosuojakäytäntöämme 25.5.2018.
Yleisradio Oy (jäljempänä ”Yle”) on sitoutunut suojaamaan palvelujensa käyttäjien yksityisyyttä ja noudattaa toiminnassaan tietosuojalainsääsäntöä ja hyviä tietosuojakäytäntöjä. Tämä tietosuojalauseke kuvaa Ylen henkilötietojen keräämistä ja käsittelyä koskevat käytännöt. ”Henkilötieto” jolla tietty henkilö on tunnistettavissa joko suoraan tai välillisesti.
Tätä tietosuojalauseketta sovelletaan, kun Yle on rekisterinpitäjä ja kun viittaamme tämän tietosuojalausekkeen soveltumiseen Ylen palvelujen käytön yhteydessä. Voimme antaa tietosuojaan liittyviä lisätietoja myös yksittäisen palvelun, sivuston tai sovelluksen yhteydessä.
Henkilötietojen käsittelyn perusteena voi olla käyttäjän ja Ylen välinen sopimus (esim. Yle Tunnuksen luominen), käyttäjän muu asiallinen yhteys Ylen palveluihin (esim. Yle Areenan käyttäminen), käyttäjän suostumus (esim. katsojakilpailuun osallistuminen) tai henkilötietojasi voidaan käsitellä silloin kun se on tarpeen Ylen oikeutettujen etujen suojaamiseksi. Myös lataamissasi Ylen julkaisemissa sovelluksissa voidaan käsitellä henkilötietojasi.
Ylen palveluja voidaan tarjota eri laitealustoilla ja palvelut voivat sisältää linkkejä tai pääsyn muiden toimijoiden sivustoille tai palveluihin. Ylen palveluja on mahdollista käyttää esimerkiksi älytelevisiolla, mobiililaitteella tai Ylen ulkopuolisen toimijan sovelluksella, joilla on omat ja itsenäiset tietosuojakäytäntönsä ja käyttöehtonsa. Sovelluskaupan, kuten Apple App Storen, Google Playn tai Microsoft Storen, kautta ladattaviin sovelluksiin sovelletaan myös kyseisen palveluntarjoajan käyttöehtoja. Suosittelemme, että tutustut huolellisesti tällaisten Ylen ulkopuolisten toimijoiden tietosuojakäytäntöihin ja käyttöehtoihin. Yle ei vastaa Ylen ulkopuolisten toimijoiden tietosuojakäytännöistä tai käyttöehdoista.
Jos et hyväksy tämän tietosuojalausekkeen mukaisia käytäntöjä, emme suosittele, että annat henkilötietojasi Ylelle. Suurin osa Ylen palveluista on käytettävissä ilman rekisteröitymistä tai käyttämällä nimimerkkiä oikean nimesi sijasta, minkä vuoksi henkilötietojen antaminen ei ole välttämätöntä.
Yle voi kerätä käyttäjistään tässä tietosuojalausekkeessa määriteltyjen käyttötarkoitusten kannalta tarpeellisia tietoja. Käyttötarkoitus määrittää, minkälaista tietoa käyttäjistä kerätään eri tilanteissa.
Henkilötietojasi voidaan kerätä rekisteröityessäsi Ylen palvelujen käyttäjäksi, palvelujen käytön yhteydessä, kilpailujen, kampanjoiden tai tutkimusten yhteydessä sekä muutoin asioidessasi kanssamme. Yle kerää muun muassa alla mainittuihin ryhmiin kuuluvia henkilötietoja.
Saatamme kysyä sinulta eri palvelujen yhteydessä tietoja, joita voit halutessasi antaa Ylelle:
Keräämme tietoja eri tavoin, esimerkiksi syöttäessäsi tietoja rekisteröitymisen yhteydessä, palvelun käytön yhteydessä tai osallistuessasi Ylen kilpailuihin, arvontoihin tai tutkimuksiin.
Saatamme kerätä sinusta ja Ylen palvelujen käytöstä seuraavia tietoja:
Ylen sijaintitietoihin perustuvat palvelut ja ominaisuudet hyödyntävät satelliitti-, IP-osoite- tai muuta verkkoperusteista paikkatietoa. Avustettujen paikannusmenetelmien, esimerkiksi avustetun GPS:n käyttö voi sisältää paikkatietojesi ja yksilöivien laite- ja operaattorikohtaisten tunnisteiden vaihtamista paikannuspalvelimen kanssa. Käyttäessäsi sijaintitietoihin perustuvia palvelujamme, esimerkiksi paikallista sisältöä tai sijaintiin perustuvia hätätiedotteita, sijaintitietosi lähetetään suostumuksellasi Ylelle oikean sisällön tarjoamiseksi.
Haemme väestörekisterikeskukselta luvallasi tiedon kotikunnastasi tarjotaksemme sinulle Yle Areenan käyttömahdollisuuden muissa EU maissa.
Käsittelemme henkilötietojasi alla määriteltyihin yhteen tai useampiin tarkoituksiin liittyen.
Henkilötietojasi voidaan käyttää Ylen palveluiden toteuttamiseen, käyttäjän tunnistamiseen ja tehdäksemme Ylen palveluista henkilökohtaisempia, vuorovaikutteisempia ja käyttäjäystävällisempiä, esimerkiksi mahdollistamalla Ylen palvelujen käytön eri laitteillasi, antamalla sinulle suosituksia mahdollisesti kiinnostavista sisällöistä, mahdollistamalla erilaiset äänestykset ja kilpailut ja näyttämällä sinulle kohdennettuja sisältöjä palveluissamme. Henkilötietojasi voidaan käyttää myös pyyntöihisi ja kysymyksiisi vastaamiseen, tekemiesi valintojen toteuttamiseen ja muiden vastaavien tehtävien täyttämiseen, tietoturvasta huolehtimiseen sekä palveluiden väärinkäytösten ehkäisyyn.
Henkilötietojasi voidaan käyttää Ylen palveluiden kehittämiseen ja käyttökokemuksen parantamiseen. Henkilötietojasi voidaan käyttää Ylen palveluihin ja sisältöihin liittyviin kyselyihin ja tutkimuksiin, palautteen käsittelyyn sekä yleisötutkimukseen liittyvien tavoittavuus- ja käyttöanalyysien suorittamiseen. Voimme yhdistää eri palvelujen ja sovellusten yhteydessä kerättyjä tietoja siltä osin, kuin tiedot on kerätty samaan käyttötarkoitukseen ja voimme tehdä tilastoja palvelujen ja sovellusten kehittämisen edellyttämässä laajuudessa.
Yle voi lähettää sinulle tärkeää ja olennaista tietoa koskien palvelun sisältöä ja ominaisuuksia, ja katsoo viestinnästä olevan välitöntä hyötyä sinulle. Viestintä perustuu tällöin osapuolten väliseen asialliseen yhteyteen, ja on perusteltua palveluntarjoajan näkökulmasta, ottaen asiallisesti huomioon käyttäjän Yleen kohdistuvat perustellut odotukset.
Tunnuksen käyttäjänä saat tietoa Yle Tunnuksen tarjoamista eduista ja Ylen sisällöistä säännöllisesti sähköpostiisi. Saatamme olla sinuun yhteydessä asiakaspalveluun tai palveluihimme liittyvissä asioissa ja lähettää sinulle personoituja suosituksia uusista sisällöistä. Voit itse hallinta asiakasviestintää Yle Tunnuksen omassa profiilissasi.
Edellä kuvatun mukaisesti Ylen palvelut saattavat tallentaa eri toiminnallisuuksien mahdollistamiseksi tietoa Ylen palveluiden käytöstä. Yle säilyttää palvelujen käytöstä havaitut ja johdetut tiedot erillään varsinaisesta henkilörekisteristä, jota käytetään käyttäjän tunnistamiseen. Palvelujen käytöstä havaitut ja johdetut tiedot säilytetään käyttäen surrogaattiavaimia, joista yksittäistä käyttäjää ei voida tunnistaa. Surrogaattiavain on yksilöllinen tekninen tunniste, joka muodostuu satunnaisesta sarjasta numeroita ja kirjaimia.
Yle ei lähtökohtaisesti myy tai muutoin luovuta henkilötietojasi Ylen ulkopuolelle. Yle voi kuitenkin luovuttaa henkilötietojasi Ylen ulkopuolelle seuraavissa tilanteissa:
Henkilötietojasi voidaan luovuttaa nimenomaisella suostumuksellasi esimerkiksi Ylen ulkopuolisen toimijan tarjoamaan palveluun.
Henkilötietojasi ei pääsääntöisesti näytetä muille Ylen palvelujen käyttäjille, mutta joissain Ylen palveluissa voit halutessasi jakaa esimerkiksi nimimerkin tai muita tietojasi muiden käyttäjien kanssa. Kehotamme harkitsemaan huolellisesti ennen kuin jaat henkilötietojasi tai muita tietoja muille käyttäjille.
Yle saattaa käyttää alihankkijoita ja palveluntarjoajia palvelujensa tekniseen ylläpitoon, asiakaspalveluun, käyttäjätietojen hallinnointiin ja analysointiin, tutkimuksiin, asiakasviestintään tai erilaisten kampanjoiden toteuttamiseen. Henkilötietojasi siirretään Ylen alihankkijoille ja palveluntarjoajille vain siinä määrin, kun ne osallistuvat Ylen palvelujen toteuttamiseen ja tässä tietosuojalausekkeessa kuvattujen käyttötarkoitusten toteuttamiseen.
Palveluntarjoajat eivät saa käyttää tietojasi mihinkään muihin, kuin tässä tietosuojalausekkeessa ja mahdollisissa palvelukohtaisissa tietosuojaselosteissa kuvattuihin Ylen määrittämiin tarkoituksiin. Yle velvoittaa heidät pitämään tietosi salassa ja huolehtimaan asianmukaisesti riittävästä tietoturvan tasosta henkilötietojesi suojaamiseksi.
Yle pyrkii toteuttamaan palvelut ja käsittelemään henkilötietosi ensisijaisesti EU- tai ETA-alueella sijaitsevia toimijoita ja palveluja hyödyntäen. Ylen palveluja saatetaan kuitenkin joissakin tapauksissa toteuttaa myös muualla sijaitsevia toimijoita, palveluja ja palvelimia käyttäen ja tällöin henkilötietojasi saatetaan siirtää eri maiden välillä. Tällaiset siirrot voivat sisältää henkilötietojen luovutuksia EU- tai ETA-alueen ulkopuolelle sellaisiin maihin, joiden henkilötietojen käsittelyä koskeva lainsäädäntö poikkeaa Suomen lain vaatimuksista, esimerkiksi Yhdysvaltoihin. Yle huolehtii tällöinkin henkilötietojesi suojan riittävästä tasosta muun muassa sopimalla henkilötietojen luottamuksellisuuteen ja käsittelyyn liittyvistä asioista lainsäädännön edellyttämällä tavalla, esimerkiksi EU:n komission hyväksymiä mallisopimuslausekkeita käyttäen ja muutenkin siten, että henkilötietojen käsittely tapahtuu tämän tietosuojalausekkeen mukaisesti.
Saatamme joissakin tapauksissa luovuttaa tietoja tieteellistä tai muuta tutkimusta varten edellyttäen, että kyseiset tiedot on ensin muutettu sellaiseen muotoon, josta yksittäiset henkilöt eivät ole enää tunnistettavissa.
Henkilötietojasi voidaan luovuttaa toimivaltaisen viranomaisen esittämien vaatimusten ja lakiin perustuvien edellytysten mukaisesti.
Pyrimme kohtuullisin keinoin pitämään hallussamme olevat henkilötiedot oikeellisina poistamalla tarpeettomia tietoja sekä päivittämällä vanhentuneita tietoja.
Jotkut Ylen palvelut antavat käyttäjän itse hallinnoida keräämiämme henkilötietoja, valintoja ja suostumuksia. Kehotamme sinua aika ajoin tarkistamaan tietojesi ajantasaisuuden tällaisia toiminnallisuuksia käyttäen. Huomioithan, että on sinun tehtäväsi päivittää meille antamasi henkilötiedot, jos niissä tapahtuu muutoksia.
Kiinnitämme erityistä huomiota tietosuojaan ja tietoturvaan palvelujemme suunnittelussa, toteuttamisessa ja ylläpidossa. Käytämme asianmukaisia fyysisiä, teknisiä ja hallinnollisia suojakeinoja henkilötietojesi suojaamiseksi väärinkäytöksiltä. Tietosuojasta ja tietoturvasta huolehtivat siihen erikseen nimetyt henkilöt. Rajoitamme pääsyn henkilötietoja sisältäviin järjestelmiin ja tietokantoihin ainoastaan nimetyille henkilöille, joilla on välttämätön työhön liittyvä tarve ja oikeus käsitellä kyseessä olevia henkilötietoja.
Toteutamme tietosuojaa ja tietoturvaa muun muassa ennakoivan riskienhallinnan keinoin, huomioimalla tietosuojan ja tietoturvan palvelujemme suunnittelussa, kouluttamalla henkilöstöämme ja tarkastamalla säännöllisesti palvelujemme vaatimusten mukaisuutta. Huolehdimme tietojen väärinkäytöksiin liittyvistä ja muista vastaavista riskeistä ottaen huomioon riskin todennäköisyys ja suojattavan tiedon luonne.
Yle voi käyttää palvelujensa toteuttamisessa ja henkilötietojen käsittelyssä myös alihankkijoita ja palveluntarjoajia. Tällöin huolehdimme sopimusilla ja muilla järjestelyillä siitä, että henkilötietojasi käsitellään lainsäädännön, hyvän tietosuojakäytännön, tämän tietosuojalausekkeen ja mahdollisisten palvelukohtaisten tietosuojaselosteiden mukaisesti.
Yle käyttää evästeitä, web beaconeita ja muita vastaavia menetelmiä Ylen sivustojen ja palvelujen tarjoamiseen ja kehittämiseen liittyen sekä sisältöjen ja viestinnän kohdentamiseen. Sivuillamme voi olla myös muita Ylen ulkopuolisten toimijoiden komponentteja esimerkiksi yhteisöpalveluihin liittyen.
Evästekäytäntömme kuvaa evästeiden käyttöämme tarkemmin ja sisältää tietoja siitä, miten voit rajoittaa evästeiden käyttöä.
Säilytämme tietojasi voimassa olevan lainsäädännön mukaisesti ja vain niin kauan, kuin on tarpeen tässä tietosuojalausekkeessa määriteltyjen tarkoitusten toteuttamiseksi. Kun henkilötietojesi käsittelyperuste on päättynyt (esim. kun poistat Yle Tunnuksen), poistamme henkilötietosi.
Käyttäjän katsotaan lopettaneen rekisteröimänsä tilin, kuten Yle Tunnuksen, jos hän ei ole kahteen vuoteen kirjautunut sisään käyttäjätunnuksellaan. Tällöin Yle poistaa henkilön ilmoittamat tiedot käyttäjätietokannasta ja poistaa käyttäjätunnuksen, minkä jälkeen kukaan, edes käyttäjä itse, ei voi enää ottaa sitä uudelleen käyttöön. Palvelujen käytöstä havainnoidut ja johdetut tiedot muutetaan sellaiseen muotoon, josta yksittäinen henkilö ei ole enää tunnistettavissa.
Huomioithan, että jotkut Ylen palvelut saattavat sisältää julkisia, vuorovaikutteisia ja viestinnällisiä toiminnallisuuksia, kuten kommenttiosioita tai keskustelupalstoja, ja nimimerkkisi ja tuottamasi sisältö saattavat jäädä näihin näkyviin myös sen jälkeen, kun olet lopettanut rekisteröimäsi käyttäjätunnuksen tai käyttäjäsuhde päättyy.
Sinulla on lain mukaisesti oikeus tarkastaa, mitä tietoja olemme sinusta keränneet. Sinulla on myös oikeus vaatia virheellisen, puutteellisen, tarpeettoman tai vanhentuneen henkilötiedon korjaamista tai poistamista.
Voit käyttää oikeuksiasi ja lähettämällä meille pyynnön Ylen tietosuojasivuston kautta osoitteessa yle.fi/tietosuoja. Voit käyttää oikeuksiasi myös hyödyntämällä laitteellasi, sovelluksissamme tai palveluissamme olevia asetustoiminnallisuuksia.
Voit itse hallita omia tietojasi ja käyttää oikeuksiasi Yle Tunnuksella kirjautuneena omassa profiilissasi. Tunnuksen viestiasetusten kautta voit itse vaikuttaa siihen mitä asiakasviestintää haluat Ylen lähettävän sinulle. Voimme kuitenkin edelleen lähettää sinulle palvelujamme koskevia ilmoituksia, esimerkiksi tietoja ominaisuuksista, muutoksista tai palveluiden vika- ja häiriötilantilanteista. Voit halutessasi poistaa Yle Tunnuksesi.
Yle kehittää jatkuvasti palvelujaan ja voi tehdä ajoittain muutoksia tähän tietosuojalausekkeeseen ilman etukäteistä ilmoitusta. Jos tätä tietosuojalauseketta kuitenkin olennaisesti muutetaan, Yle ilmoittaa asiasta tämän tietosuojalausekkeen alussa ja sivustollaan vähintään 30 vuorokauden ajan. Muutokset voivat liittyä myös lainsäädännön muutokseen. Suosittelemme, että käyt tutustumassa tähän tietosuojalausekkeeseen ajoittain saadaksesi tiedon tähän tietosuojalausekkeeseen mahdollisesti tehdyistä muutoksista.
Henkilötietojesi rekisterinpitäjänä toimii Yleisradio Oy, osoitteessa Uutiskatu 5, 00024 Yleisradio.
Yksityisyydensuojaan liittyvissä asioissa voit ottaa yhteyttä sähköpostitse osoitteessa tietosuoja@yle.fi.

      Katsojien äänestämät kategoriat olivat Ylen juhlaa.    

      Kultaiset Venlat jaettiin parhaille kotimaisille ohjelmille ja esiintyille.    

      Raadissa on jäseninä muun muassa kuulo- ja näkövammaisia.    

      Ylen kokoamassa raadissa on jäseninä muun muassa kuulo- ja näkövammaisia sekä ikäihmisiä. Tavoitteena on parantaa sisältöjen saavutettavuutta.    

      Mittauksen ilme uudistuu ja simuloi myös eduskuntapaikkoja.    

      Vaalikevään 2019 ensimmäinen puoluekannatusmittaus julkaistaan torstaina 10.1.2019.    

      Vuosineljännes tulee täyteen torstaina 10.1.2019.    

      Yle lähetti ensimmäisen nykymuotoisen viittomakielisen uutislähetyksen tasan 25 vuotta sitten.    

      Katsojien äänestämät kategoriat olivat Ylen juhlaa.    

      Kultaiset Venlat jaettiin parhaille kotimaisille ohjelmille ja esiintyille.    

      Raadissa on jäseninä muun muassa kuulo- ja näkövammaisia.    

      Ylen kokoamassa raadissa on jäseninä muun muassa kuulo- ja näkövammaisia sekä ikäihmisiä. Tavoitteena on parantaa sisältöjen saavutettavuutta.    

      Meille voit päästä kesätöihin, harjoitteluun tai TET:iin    

      Meille voit päästä kesätöihin, harjoitteluun tai TET:iin. Tutustu avoimiin kesätyö- ja harjoittelupaikkoihin tai lähetä meille avoin hakemus.    

      Lisätietoja tekstityksestä ja apuja tekstitysongelmiin.    

      Lisätietoja Ylen tarjoamista tekstitysmahdollisuuksista ja apuja tekstitysongelmiin.    
