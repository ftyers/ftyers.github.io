Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Joulua on vietetty melko rauhallisesti. Poliisi on käynyt jonkin verran rauhoittamassa riitoja kodeissa. Myös rattijuoppoja on jäänyt kiinni. 
Helsingissä kuitenkin poliisi tutkii murhaa, jonka uhri on alle 12-vuotias poika. Poliisi on ottanut kiinni noin 35-vuotiaan miehen asunnossa, jossa murha tehtiin. Helsingin poliisi ei kerro asiasta enempää ennen perjantaita. 



Suomalaiset ostavat jouluna kukkia keskimäärin 50 eurolla. 
Ihmiset ostavat eniten hyasintteja: noin 2,5 miljoonaa kappaletta. Noin puolet joulukukista on kasvatettu Suomessa. 
Koko vuoden aikana suomalaiset ostavat kukkia 500 miljoonalla eurolla. 20 prosenttia rahasta käytetään jouluna. 



Kukkakaupoilla menee huonommin kuin ennen. 
Ihmiset ostavat enemmän markettien halpoja kukkia ja vähemmän sidottuja kukkakimppuja. Esimerkiksi moniin hautajaisiin ostetaan vain vähän kukkia eikä isoja kukkakimppuja niin kuin ennen. Polttohautaus on nyt yleistä, ja omaiset toivovat, että vieraat tuovat vain yhden kukan. Kun ihminen haudataan maahan, haudalle jätetään yleensä paljon kukkia. Polttohautauksessa niin ei voi tehdä. 
Tapa on muuttunut nopeasti. Uusi tapa vähentää kukkakauppojen myyntiä selvästi. 



Kuusamon kaupunki täyttää 150 vuotta, ja sen kunniaksi kaupunki on toteuttanut 150 vanhuksen toiveen. 
82-vuotiaan Elma Myllymäen toive oli, että hän saa leipoa piparkakkuja lasten kanssa. Niinpä kuusamolainen Kaisa Korhonen tuli 3- ja 4-vuotiaiden tyttöjen kanssa leipomaan Elma Myllymäen kotiin vähän ennen joulua. 
Elma Myllymäki sanoo, että on tosi mukava olla lasten kanssa. Myllymäellä ei ole omia lapsia ja sukulaiset asuvat kaukana Ruotsissa. Hän sanoo, että hän on joskus yksinäinen. 



Sää on tänään joulupäivänä paljon lämpimämpi kuin eilen jouluaattona. 
Suuressa osassa Suomea on satanut vettä tai lunta. Maantiet ja kadut ovat olleet vaarallisen liukkaita. 
Keskiviikkona, tapaninpäivänä, ei enää sada lunta eikä vettä. Välillä paistaa aurinko, ja ajokeli on hyvä koko maassa tapaninpäivänä. Osa suomalaisista ajaa keskiviikkona autolla takaisin kotiin, kun joulun vapaapäivät loppuvat ja arki alkaa. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
