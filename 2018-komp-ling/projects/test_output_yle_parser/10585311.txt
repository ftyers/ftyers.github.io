Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Opettajat sanovat, että oppilaiden keskittymiskyky on heikentynyt. 
Ylen kyselyssä yli 80 prosenttia opettajista sanoo, että oppilaiden keskittymiskyky on heikentynyt 5 viime vuoden aikana. 
Opettajat sanovat, että keskittymiskyvyn heikkeneminen johtuu ehkä siitä, että oppilaat käyttävät paljon erilaisia älylaitteita. 
Ylen kyselyyn vastasi yli 400 peruskoulun opettajaa eri puolilta Suomea.



Uudet alokkaat ovat tänään aloittaneet armeijan. 
 Alokkaiksi sanotaan miehiä ja naisia, jotka aloittavat armeijan peruskoulutuksen. Peruskoulutus kestää 8 viikkoa. Sen jälkeen vannotaan sotilasvala ja alokkaista tulee sotilaita. 
Tänään armeijassa aloitti noin 12500 uutta alokasta. Heistä noin 500 on naisia. 
Suomalaisten miesten on pakko osallistua maanpuolustukseen esimerkiksi armeijassa. Naisille armeija on vapaaehtoinen. 



Lentokone on ajanut ulos kiitoradalta Savonlinnassa. 
Latvialaisen yhtiön kone laskeutui aamulla Savonlinnan lentokentälle, kun se suistui kiitotieltä sivuun. 
Koneessa oli vain 3-henkinen miehistö, mutta ei yhtään matkustajaa. Kukaan ei loukkaantunut. 
Onnettomuustutkintakeskus tutkii, mistä suistuminen johtui. 



Norjassa sää oli tänään liian huono kadonneiden suomalaishiihtäjien etsimiseen. Huono sää on estänyt etsinnät jo monena päivänä. 
3 suomalaista miestä ja 1 ruotsalainen nainen katosivat Norjassa viime viikolla keskiviikkona. Alueella oli samaan aikaan iso lumivyöry.
Norjan poliisi uskoo, että kadonneet jäivät lumivyöryn alle ja ovat kuolleet. 
Poliisi kertoo, että lumivyöryn alle jäivät 29-, 32- ja 36-vuotiaat suomalaismiehet ja 29-vuotias ruotsalaisnainen. 



Presidentti Sauli Niinistö ja rouva Jenni Haukio tekevät valtiovierailun Kiinaan. Vierailu on ensi viikolla ja se kestää 2 päivää. 
Presidentti Niinistö tapaa Kiinan presidentin Xi Jinpingin Pekingissä ensi maanantaina. Presidentit keskustelevat esimerkiksi Suomen ja Kiinan välisistä suhteista, suurvaltasuhteista ja muista kansainvälisistä aiheista.
 Niinistö tapaa myös Kiinan pääministerin ja kansankongressin puhemiehen. Niinistön ohjelmassa on myös esimerkiksi seminaari, jossa puhutaan ilmastonmuutoksesta.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
