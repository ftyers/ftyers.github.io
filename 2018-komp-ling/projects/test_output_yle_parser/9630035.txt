Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
(Video käynnistyy, kun klikkaat kuvaa.)
Suomi täyttää 100 vuotta. Juhlavuoden sarjassa "Suomalainen juttu" osa 5 on Peruna.



Kun suomalainen laittaa arkiruokaa, hän keittää perunoita. Kun suomalainen laittaa juhlaruokaa, hän keittää perunoita. Arkiaterialla perunoissa on kuoret. Juhla-aterialla perunat on kuorittu valmiiksi jo ennen keittämistä.



Suomi on perunamaa. Täällä viljellään ja syödään paljon perunaa. Jos suomalaisella on kasvimaa, siellä varmasti kasvaa myös perunaa. Viime syksyn perunasato oli 600 miljoonaa kiloa.



Ensimmäiset perunat tulivat Suomeen jo 1700-luvulla. Suomalaiset sotilaat toivat mukanaan perunoita, kun he palasivat kotiin Pommerin sodasta, nykyisen Saksan alueelta.



Perunaa pidettiin ensin eläinten ruokana, mutta myös ihmiset alkoivat syödä niitä, kun muusta ruuasta oli pula. Perunan viljely yleistyi myös, kun suomalaiset huomasivat, että perunasta voi tehdä viinaa.



Ennen perunaa suomalaiset viljelivät ja söivät paljon nauriita.
Nykyään Suomessa on viljelyssä ehkä noin 60 eri perunalajiketta. Peruna kasvaa hyvin hiekkaisessa maassa ja Suomen kylmässä ilmastossa. Kylmä suojaa perunaa tuhohyönteisiltä.



Uudet perunat eli kesän ensimmäiset perunat ovat suomalaisten mielestä aivan erityistä herkkua. Suomalainen haluaa uusia perunoita ruokapöytään viimeistään juhannuksena. Uudet perunat keitetään, ja niiden kaveriksi riittävät tilli, silli ja voi.



Keitetyt perunat eivät ole lasten ja nuorten lempiruokaa. He syövät mieluummin perunamuussia tai ranskalaisia perunoita. Varsinkin nuoret tykkäävät pastasta ja riisistä enemmän kuin perunasta. Monet nuoret eivät enää osaa edes keittää tai kuoria perunaa.



Perunan syönti Suomessa on vähentynyt paljon viime vuosikymmenten aikana. Vielä vuonna 1956 suomalainen söi vuodessa melkein 200 kiloa perunaa. Nyt yksi ihminen syö vuodessa noin 50 kiloa perunaa. Miehet syövät perunaa enemmän kuin naiset, koska monet naiset ajattelevat, että peruna lihottaa.



Peruna on kuitenkin terveellistä ruokaa. Siinä on esimerkiksi B- ja C-vitamiineja ja paljon kivennäisaineita. Peruna alentaa myös verenpainetta ja lisää serotoniinin tuotantoa ihmisen aivoissa. Serotoniini vähentää stressiä ja masennusta.
Toimittajat: Merja Windia, Pälvi Tammi ja Pertti Seppä
Arkistotoimittajat: Tuuli Raento, Katriina Parviala ja Eila Haikarainen
Videon editointi: Tiia Schwartz
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
