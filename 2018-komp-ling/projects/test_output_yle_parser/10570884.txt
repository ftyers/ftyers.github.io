Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Joulujuhla on alkanut. Joulu alkoi Suomessa kello 12 joulurauhan julistamisella. 
Joulurauhan julistaminen on Suomessa iso tapahtuma. Se pidetään Turussa. Joulurauhan julistuksessa luetaan noin 700 vuotta vanha teksti joulun alkamisesta. 
Tekstissä sanotaan, että joulu on tärkeä uskonnollinen juhla. Vanhassa tekstissä sanotaan myös, että ihmisten täytyy jouluna käyttäytyä hiljaisesti ja rauhallisesti. 
Joulurauhan julistus on suomalaisille tärkeä perinne. 



Suomessa jouluaatossa on monia perinteitä. Perinteitä noudatetaan joka vuosi. 
Monet käyvät hautausmailla. Ihmiset sytyttävät paljon kynttilöitä esimerkiksi sukulaisten haudoille. Jouluaattona käydään paljon myös kirkossa. 
Joulupukki vierailee monessa kodissa jakamassa lahjoja. Syödään joulukinkkua tai joulukalkkunaa. Jouluruokana on paljon myös kalaa. 



Kaupoissa oli ennen joulua tänä vuonna vilkasta. Arvioidaan, että jouluostoksia tehtiin tänä vuonna vilkkaammin kuin viime vuonna. 
Kaupassa pystyi käymään ennen joulua myös yöllä, kun moni iso market oli auki 24 tuntia. Yöllä käytiin ostamassa esimerkiksi lahjoja, kun lapset nukkuivat. 



Suomessa järjestettiin ennen joulua taas Hyvä joulumieli-keräys. Hyvä Joulumieli-keräyksellä saadaan joka vuosi rahaa tuhansia perheitä varten. 
Keräysrahalla hankitaan lahjakortteja perheille, joilla ei ole rahaa jouluun. Lahjakortilla voi maksaa kaupassa ostoksia. Tänä vuonna joulukeräyksellä saatiin lahjakortti 28 000 perheelle. 
Perheet ovat voineet ostaa lahjakorteilla jouluruokaa. Hyvä Joulumieli -keräykseen osallistui tänä vuonna tuhansia firmoja ja kymmeniä tuhansia ihmisiä. 



Alkoholijuomien kauppa Alko on ollut tänä vuonna ensimmäistä kertaa auki myös jouluaattona. Alkot saivat olla tänään auki aamupäivällä kello 12:een asti. 
Ennen Alkot ovat olleet jouluaattona kiinni. Tänä vuonna tuli kuitenkin uusi alkoholilaki. Se muutti Alkojen aukioloa. 
Jouluna ostetaan Alkosta esimerkiksi punaviiniä ja glögiä. Glögi on juoma, joka kuumennetaan ennen kuin se juodaan. Siinä on yleensä alkoholia. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
