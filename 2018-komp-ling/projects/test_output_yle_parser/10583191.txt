Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Eduskunnan puhemies Paula Risikko sanoo, että pysyviä oleskelulupia pitää voida purkaa. 
Risikko otti kantaa presidentti Sauli Niinistön uudenvuodenpuheeseen. Siinä presidentti viittasi Oulun seksuaalirikosepäilyihin. Kaikki epäillyt ovat kiintiöpakolaisia tai turvapaikanhakijoita. 
Risikko sanoo, että ihmisiä on autettava mutta väärinkäytökset pitää estää. Risikko sanoi, että jos ihminen on kansallinen uhka, oleskelulupa pitää pystyä purkamaan. Hän sanoo, että kansallinen uhka pitää lisätä lakiin.
Risikko oli vieraana Yle TV 1:n Ykkösaamussa. 



5 teini-ikäistä tyttöä on kuollut tulipalossa pakohuonepelissä Puolassa. 
Onnettomuus sattui perjantai-iltana Koszalinin kaupungissa Pohjois-Puolassa. Lisäksi aikuinen mies sai vakavia palovammoja. 
Palon syttymissyystä ei vielä ole tietoa. Ei ole myöskään tiedossa, miksi tytöt eivät päässeet pois huoneesta. 
Puolan sisäministeri määräsi, että kaikkien pakohuoneiden paloturvallisuus pitää tarkistaa. Puolassa on yli 1000 pakohuonetta. 
Pakohuonepeli on fyysinen seikkailupeli. Pelaajat ratkovat lukitussa huoneessa ongelmia määräajassa. 
Suomalaiset pakohuoneyrittäjät ja paloturvallisuuden asiantuntijat sanovat, että pakohuoneiden turvallisuus otetaan Suomessa vakavasti. 



Ahvenanmaalla on vielä koteja ilman sähköä Aapeli-myrskyn takia. Noin 5000 kotia oli vielä päivällä ilman sähköä. 
Syrjäkylillä sähköjä joudutaan ehkä odottamaan pari viikkoa. Viranomaiset eivät tiedä tarkkaan, kuinka paljon asukkaita on saarroksissa kyläteiden päissä. Teille on kaatunut paljon puita. 
Monet maaseudun asukkaat ovat muuttaneet Maarianhaminan hotelleihin, kun kotona ei ole sähköä eikä tule vettä. 



Varsinais-Suomen Marttilassa on karkotettu yöllä susia. Asuinalueella oli ainakin 5 suden lauma.
Ensimmäinen havainto susista tuli poliisille jo perjantaina iltapäivällä. Osa jäljistä löytyi asuintalojen pihoilta. 
Sudet ovat ehkä tulleet lähelle asuinaluetta peurojen perässä. 



Suomi pelaa loppuottelussa jääkiekon alle 20-vuotiaiden MM-kisoissa. Maailmanmestaruuskisat pelataan Vancouverissa Kanadassa. 
Suomi löi välierässä Sveitsin maalein 6 - 1. Loppuottelussa Suomi kohtaa USA:n.
Ottelu alkaa kello kolme aamuyöllä. Sen voi katsoa Yle TV 2:ssa. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
