Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Ylen mittaus kertoo, että perussuomalaisten kannatus on noussut eniten. Uudessa mittauksessa perussuomalaisten kannatus on 10,2 prosenttia. Se on noin 2 prosenttiyksikköä edellistä mittausta korkeampi.
SDP:n kannatus laski hieman ja on nyt 21,2 prosenttia. Kokoomuksen kannatus nousi ja on 19,6 prosenttia. Keskustan kannatus laski ja on nyt 16,1 prosenttia. 
 Vihreiden kannatus on nyt 13,6 prosenttia, vasemmistoliiton 9,5 ja kristillisdemokraattien 4,2 prosenttia. Sinisten kannatus oli 1,0 prosenttia.
RKP:n kannatus oli mittauksessa 2,5 prosenttia. Mittauksen teki Ylelle Taloustutkimus. Taloustutkimus kertoi myöhemmin Ylelle, että RKP:n kannatusluvussa on tilastovirhe. Se johtui siitä, että tietyillä alueilla oli liian pieni vastaajamäärä. 



Verkkokauppa muuttaa suomalaista kauppaa nopeasti. Suomessa toimii jo monta kansainvälistä verkkokauppaa. 
Verkkokaupan arvo kasvoi viime vuonna noin 20 prosenttia ja on nyt yli 4 miljardia euroa. Se vastaa melkein 100 keskikokoisen hypermarketin myyntiä. Yle keräsi lukuja useista lähteistä. 
Eniten suomalaiset ostavat verkosta matkoja, kenkiä, vaatteita, kosmetiikkaa ja elektroniikkaa. 



Luonto vaikuttaa paljon tyttöjen hyvinvointiin Pohjois-Suomessa. 
Oulun yliopiston tutkija Varpu Wiens on tutkinut pohjoissuomalaisten tyttöjen hyvinvointia. Wiens sanoo, että talvi on joillekin tytöille vaikeaa aikaa. Pohjoisen pimeässä talvessa esimerkiksi koulunkäynti voi olla raskasta. Monet tytöt sanovat, että myös pukeutuminen ja liikkuminen on talvella vaikeaa. 
Luonto tuo tytöille myös iloa. Tytöt kokevat, että luonto virkistää ja rauhoittaa. Luonto antaa pohjoisen tytöille voimaa. 
Eläimet ovat pohjoissuomalaisille tytöille tärkeitä. Tytöt sanovat, että he voivat kertoa omista huolista eläimille. Eläimet eivät kerro asioita muille, ja ne lohduttavat tyttöjä. 



Yle Uutiset viittomakielellä -lähetys viettää tänään 25-vuotisjuhlaa. 
Lähetys koostuu uutissähkeistä, jotka kuuro uutisankkuri viittoo ja kuuleva toimittaja lukee ääneen suomeksi lähetyksen aikana. 
Suomessa on noin 3000 - 5000 kuuroa, joiden äidinkieli on viittomakieli. 
Viittomakielinen toimitus teki 25-vuotisjuhlan kunniaksi puolen tunnin erityislähetyksen. Televisiossa juhlalähetys esitetään sunnuntaina kello 11.05. 
 Lähetys on katsottavissa Yle Areenassa.  

Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
