Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Suomi haluaa, että EU vähentää päästöjä nopeammin kuin on aiottu. Suomi aikoo ajaa asiaa, kun siitä tulee EU:n puheenjohtajamaa ensi kesänä.
Kahdeksan eduskuntapuoluetta on pohtinut yhdessä ilmastopolitiikkaa. 
Puolueet haluavat, että EU on hiilineutraali ennen vuotta 2050. Hiilineutraalius tarkoittaa sitä, että EU tuottaa vain sen verran päästöjä kuin esimerkiksi metsät pystyvät sitomaan. 
Puolueet haluavat leikata myös Suomen päästöjä. Tavoitteena on, että vuonna 2040 Suomi poistaa ilmakehästä kasvihuonekaasuja enemmän kuin se tuottaa.



Alkoholittomien juomien suosio kasvaa koko ajan.
Suomen suurimmat panimot kertovat, että alkoholittomien oluiden myynti on kasvanut 70 prosenttia viime vuodesta. Saman verran on kasvanut alkoholittomien juomien myynti esimerkiksi S-ryhmän ravintoloissa. 
Koska alkoholittomat oluet, viinit ja drinkit kiinnostavat nyt suomalaisia, myös juomavalikoima on kasvanut nopeasti. 
Alkoholittomia juomia ostavat etenkin lapsiperheiden vanhemmat ja eläkeläiset. 



Helsingissä kokeillaan ensi kesänä potkulautoja, jotka ovat yhteiskäytössä.
Helsingin seudun liikenne HSL kokeilee kaupunkipotkulautoja Vuosaaressa Itä-Helsingissä. Vuosaari valittiin kokeilupaikaksi sen takia, että siellä ei vielä ole kaupunkipyöriä. 
Ensi kesänä vuosaarelaiset voivat lainata käyttöönsä tavallisen potkulaudan, joka kulkee eteenpäin, kun toisella jalalla potkii siihen vauhtia. Lainata voi myös potkulaudan, joka toimii sähköllä. Sähköisen potkulauden maksiminopeus on 25 kilometriä tunnissa. 



Suomen Joulupukki ja Venäjän Pakkasukko ovat tavanneet toisensa itärajalla.
Joulupukki ja Pakkasukko tapasivat Nuijamaalla. Sieltä he menivät yhdessä Lappeenrantaan joulutorille. 
Joulupukki ja Pakkasukko antoivat myös toisilleen joululahjat. 



Melkein koko maahan tulee valkea joulu, kertoo Ilmatieteen laitos.
Lapissa on jouluna lunta ehkä jopa 30 senttimetriä. Muualla maassa lunta voi olla jopa 20 senttimetriä. 
Vähiten lunta on länsirannikolla. Siellä voi olla paikkoja, joissa ei ole yhtään lunta, Ilmatieteen laitos kertoo. 
Jouluna on myös pakkasta koko maassa, mutta tapaninpäivänä lauhtuu. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
