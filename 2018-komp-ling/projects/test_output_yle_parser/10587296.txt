Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.




Kehitysvammaiset ja autistiset lapset eivät saa aina tarpeeksi hyvää hoitoa. 
Kehitysvammaliitto ja Autismiliitto sanovat, että esimerkiksi hoitajien ammattitaito on joskus huono. Syy on liittojen mielestä se, että kunnat kilpailuttavat palveluita. Sen takia palvelut tilataan usein firmalta, joka on halvin, mutta ei ehkä paras. Lasten vanhemmat ovat usein sitä mieltä, että perheitä ei kilpailutuksessa kuunnella.
Kehitysvammaliitto ja Autismiliitto ovat järjestöjä, jotka haluavat parantaa kehitysvammaisten ja autististen ihmisten elämää.



Lankapuhelimien määrä vähenee. Nyt teleoperaattori Telia ilmoittaa, että se lopettaa lankapuhelimet tämän vuoden aikana. Telia haluaa, että kaikki sen asiakkaat käyttävät matkapuhelinta.
Telialla on enää noin 30 000 asiakasta, jotka käyttävät lankapuhelinta. Suurin osa on firmoja. Vain muutama tuhat yksityishenkilöä käyttää Telian lankapuhelinta.
Telia kertoo, että lankapuhelintekniikka on jo niin vanhaa, että on aika lopettaa palvelu. Telia on yksi isoista teleoperaattoreista, jotka toimivat Suomessa.



Eduskunnan joulutauko on loppunut. Eduskunnassa eli Suomen parlamentissa tekee työtä 200 kansanedustajaa.
Kansanedustajien kevät on kiireinen. Eduskunta käsittelee esimerkiksi sote-uudistusta eli sosiaali- ja terveyspalvelujen järjestämistä.
Kiireen syy on se, että eduskuntavaalit järjestetään huhtikuussa. Vaaleissa valitaan uudet kansanedustajat.



Helsingin uusi keskustakirjasto Oodi on tosi suosittu. Kirjastossa käy niin paljon ihmisiä, että Oodin hyllyt ovat tyhjiä.
Monet lainaavat kirjoja Oodista, mutta palauttavat ne johonkin toiseen kirjastoon. Oodissa käy ihmisiä eri puolilta Helsingin seutua. He lainaavat Oodista jopa 5000 teosta päivässä.



Tiistai on ollut sateinen päivä. Lunta on satanut paljon. Finnair perui tiistaina lentoja lumisateen takia.
Keskiviikkona lumisade loppuu suuressa osassa Suomea. Lämpötila on keskiviikkona koko maassa pakkasen puolella.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
