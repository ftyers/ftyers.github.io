Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
 



Hallitus laskee uusien autojen veroa. Pienempi vero tuli voimaan maanantaina. Keskihintaisen uuden auton hinta laskee noin 1000 euroa.
Veron muutos liittyy autojen saastepäästöjen mittaukseen. Syyskuussa saastepäästöjä alettiin mitata uudella tavalla. Se näytti autoille isompia saastepäästöjä kuin vanha mittaustapa. Siksi verot nousivat.
Nyt hallitus korjaa verotaulukot niin, että autovero on yhtä iso kuin ennen syyskuuta.



Linnan juhlia vietetään torstaina. Linnan juhlat ovat itsenäisyyspäivän tärkein tilaisuus.
Presidentti Sauli Niinistö ja rouva Jenni Haukio ottavat vieraat vastaan Presidentinlinnassa. Tänä vuonna juhlien teema on ympäristö.
Myös rouva Haukion puku sopii teemaan. Puvun kangas on tehty koivusta. Kangas on käsityötä.
Puvun suunnittelijat ovat Aalto-yliopiston opiskelijoita. Helmi Liikanen on suunnitellut puvun kankaan, ja Emma Saarnio on suunnitellut puvun mallin.
Suunnittelijat sanovat, että yhteistyö rouva Haukion kanssa on sujunut hyvin. Haukio sai puvun perjantaina.
Puvun malli ja väri ovat vielä salaisuus. Kun tv-lähetys Linnan juhlista itsenäisyyspäivän iltana alkaa, salaisuus paljastuu.



Itsenäisyyspäivänä jaetaan myös kunniamerkkejä. Presidentti Sauli Niinistö on myöntänyt tänä vuonna noin 3800 kunniamerkkiä.
Monet kunniamerkin saajat ovat talouden, politiikan ja tieteen päättäjiä. Taiteen ja kulttuurialan ihmisille jaetaan Pro Finlandia -mitaleja.
Pro Finlandian saa tänä vuonna 12 ihmistä. Joukossa on kääntäjä Kersti Juva. Hän on kääntänyt suomen kielelle esimerkiksi Taru sormusten herrasta -kirjasarjan.



Maanantaina on vietetty kansainvälistä vammaisten päivää. HSL eli Helsingin seudun liikenne sai vammaisten päivänä palkinnon.
HSL sai palkinnon raitiovaunujen ja bussien kuulutuksista. Kuulutukset kertovat näkövammaisille, missä raitiovaunu tai bussi on menossa. Kuulutukset tulivat raitiovaunuihin kesällä.
Palkinnon antoi Helsingin vammaisneuvosto.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
