Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Suomessa otetaan vuodenvaihteessa käyttöön uusi tulorekisteri.
Se kokoaa yhteen esimerkiksi kansalaisten palkkatietoja. Myös eläkkeet ja etuudet näkyvät rekisterissä vuoden kuluttua. 
Rekisteriä pitää yllä Verohallinto. Se sanoo, että rekisterin tietoturva on kunnossa. 
Virkailijat voivat nähdä vain työtehtäviin kuuluvat tiedot. Tietoihin pääsevät monet viranomaiset, aluksi esimerkiksi verottaja, Kela ja työeläkelaitokset. 
Tavalliset kansalaiset pääsevät näkemään vain omia tietoja. 



Pohjois-Korean johtaja haluaa tavata Etelä-Korean presidentin ensi vuonna entistä säännöllisemmin.
Pohjois-Korean johtaja Kim Jong-Un on lähettänyt presidentti Moon Jae-inille kirjeen. Kim ehdottaa keskusteluja ydinaseriisunnasta Korean niemimaalla. 
Kim ja Moon ovat tavanneet tänä vuonna 3 kertaa. Kim lupasi viime huippukokouksessa vierailla Etelä-Korean pääkaupungissa Soulissa. On mahdollista, että vierailu toteutuu ensi vuoden alkupuolella. 



New York Times -sanomalehti kertoo, että Saudi-Arabia on palkannut lapsisotilaita. Lapsisotilaita on palkattu Sudanin Darfurista taistelemaan Saudi-Arabian puolesta Jemenin sodassa.
Lehti on haastatellut useita alaikäisiä, jotka ovat palanneet rintamalta. Lapsisotilaat paljastivat, että Saudi-Arabia maksaa heille vajaat 500 euroa kuukaudessa. 
Sudan on mukana saudien johtamassa liittoumassa Jemeniä vastaan. 
Saudi-Arabia kiistää lapsien värväämisen rintamalle. 



Saksassa Hampurin poliisi kertoo suuresta ilotulitteiden takavarikosta.
Poliisi takavarikoi 850 kiloa ilotulitteita ja paukkupommeja 23-vuotiaan miehen asunnosta. Saksassa yksityishenkilö saa säilyttää ilotulitteita enintään 1 kilon. 
Viime uutenavuotena Saksassa 2 ihmistä kuoli ilotulitteiden takia. 5 ihmistä menetti ruumiinosia, ja 1 lapsi loukkaantui. 



Suomessa vuosi vaihtuu lumisateessa ja kovassa tuulessa. Siksi uudenvuodenyö ei ole hyvä ilotulituksille. 
Ylen meteorologi Matti Huutonen kertoo, että Suomen yli liikkuu vuodenvaihteessa voimakas matalapaine. Huono sää jatkuu vielä uudenvuodenpäivänä. 
Keskiviikon vastaisena yönä voi olla myrskyä. Myös sähkökatkokset ovat mahdollisia.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
