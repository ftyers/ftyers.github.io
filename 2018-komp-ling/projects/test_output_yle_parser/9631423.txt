Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
(Video käynnistyy, kun klikkaat kuvaa.)
Suomessa on yli 800 000 koiraa. Koiria on enemmän kuin pääkaupungissa asukkaita. Vaikka koiria on paljon, niillä kaikilla on omistaja. Suomessa ei ole kulkukoiria.



Suurin osa Suomen koirista on rotukoiria. Suomen suosituin koirarotu on labradorinnoutaja. Koiran rooli suomalaisessa perheessä on muuttunut paljon. Ennen haluttiin, että koirasta on hyötyä.



Koiran tehtävä oli vahtia taloa ja pihapiiriä tai lähteä ihmisen kaverina metsästämään. Nykyään koira on perheenjäsen. Monelle suomalaiselle koira on tärkeämpi kuin toinen ihminen.
Koiralla on aina nimi. Ennen koiralle annettiin koiran nimi, esimerkiksi Musti, Tessu tai Peni. Nimestä kuuli heti, että nyt puhutaan koirasta. Nykyään on tavallista antaa koiralle ihmisen nimi. Koiran nimi voi olla esimerkiksi Emma, Veera tai Topias. Joskus on vaikea tietää, puhuuko suomalainen koirasta vai lapsesta.



Monet ihmiset kohtelevat koiraa kuin ihmistä. Koiran kanssa nukutaan samassa sängyssä. Koiralle ostetaan kallista ruokaa, tavaroita ja jopa vaatteita. Koira voi saada syntymäpäivänä onnittelukortteja ja lahjoja. Koirille on omia hotelleja, päiväkoteja ja hoitolaitoksia.



Suomalaiset juttelevat koiralle samalla tavoin kuin ihmiselle. He myös näkevät koirassa samoja ominaisuuksia kuin ihmisessä. Monet puhuvat koiran tunteista eivätkä halua aiheuttaa rakkaalle lemmikille pahaa mieltä.
Kaikki koirat eivät kuitenkaan ole vain lemmikkejä. Jotkut tekevät tosi tärkeää työtä. Koiria työskentelee esimerkiksi opaskoirina eli ne auttavat näkövammaisia ihmisiä liikkumaan ulkona. Monet koirat työskentelevät tullin tai poliisin apuna. Ne etsivät esimerkiksi räjähteitä tai huumausaineita ja kadonneita tai kuolleita ihmisiä.



Koiran hajuaisti on niin tarkka, että se haistaa monia asioita, joita ihminen ei näe. Koira voi esimerkiksi haistaa, onko talossa hometta tai kosteusvaurioita. Koirat voivat myös haistaa sairauksia, esimerkiksi sen, sairastaako ihminen syöpää.



Suomessa on myös kuuluisia koiria. Esimerkiksi presidentin koirasta Lennusta on tullut kuuluisa. Lennu oli paikalla, kun eri järjestöt toivat presidentille joululahjoja. Suomalaisia nauratti, kun Lennu innostui kinkusta, jonka presidentti sai lahjaksi. Keväällä helsinkiläinen leipomo teki Lennulle oman nimikkoleivoksen. Leivoksessa on Lennun naama.



Suomen kuuluisin koira on Pikku Kakkosen Ransu. Ransu on toimittajakoira, joka on haastatellut monia presidenttejä.
Toimittajat: Merja Windia, Pälvi Tammi ja Pertti Seppä
Arkistotoimittajat: Tuuli Raento, Katriina Parviala ja Eila Haikarainen.
Videon editointi: Tiia Schwartz
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
