Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.




Puolan ilmastokokous on loppunut. Maailman maat sopivat Puolassa ilmastosopimuksen säännöistä. Ilmastosopimus syntyi Pariisissa vuonna 2015, ja se tulee voimaan vuonna 2020.
Pariisin ilmastosopimus määrää, että maat vähentävät päästöjä, jotka lämmittävät maapallon ilmastoa. Päästöjä tulee esimerkiksi teollisuudesta ja liikenteestä. Kun ihminen polttaa esimerkiksi kivihiiltä tai öljyä, ilmaan pääsee hiilidioksidia. Se lämmittää ilmastoa.
Puolassa sovittiin, miten päästöjen määrää seurataan. Ilmastokokous päätti, että kaikki maat raportoivat päästöistä samoilla säännöillä. Niin päästöjen seuraaminen on luotettavaa. Köyhät maat saavat kuitenkin lisäaikaa, että ne voivat kehittää päästöjen mittaamista.
Ilmastosopimuksen tavoite on, että maapallon ilmasto lämpenee vähemmän kuin 2 astetta. Jos ilmasto lämpenee liikaa, myös ihminen kärsii. Esimerkiksi ruoka voi loppua monilta ihmisiltä, koska ilmaston lämpeneminen tuo myrskyjä ja kuivuutta.



Suomen valtion tulot ovat tänä vuonna suuremmat kuin menot. Siksi Suomi voi lyhentää valtionvelkaa. Niin ei ole tapahtunut 10 vuoteen.
Valtion hyvän taloustilanteen takia Suomen ei tarvitse ottaa lisää lainaa tämän vuoden lopussa.
Asiasta kirjoitti Helsingin Sanomat.



Suomi on saanut uusia sankarikoiria. 18 koiraa sai sankarikoira-palkinnon sunnuntaina.
Koirat saivat palkinnon Kennelliitolta. Kennelliitto on koiraharrastajien järjestö.
Kennelliitto antaa sankarikoira-palkinnon koiralle, joka on pelastanut ihmisen. Koira voi esimerkiksi varoittaa tulipalosta tai hakea apua ihmiselle, joka saa sairauskohtauksen.



Maanantaina sataa lunta. Lumisade alkaa etelässä jo sunnuntai-iltana, ja maanantaiaamuna lunta voi olla jo monta senttimetriä.
Ylen meteorologi Toni Hellinen varoittaa autoilijoita. Autoilijoiden pitää varata enemmän aikaa liikenteeseen kuin tavallisesti.
Maanantaipäivän aikana lumisade kulkee etelästä pohjoiseen. Lunta sataa koko Suomeen.
Lunta sataa ehkä niin paljon, että joulu on valkoinen koko maassa. Joulun tarkempi sääennuste tulee alkuviikon aikana.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
