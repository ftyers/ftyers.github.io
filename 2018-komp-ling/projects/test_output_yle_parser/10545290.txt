Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.




Suomen entinen presidentti Tarja Halonen sanoo, että perheiden yhdistäminen parantaa maahanmuuttajien kotoutumista.
Kun perhe muuttaa yhdessä, kotoutuminen onnistuu paremmin, Halonen sanoo. Halosen mielestä oma perhe voi myös valvoa nuoria maahanmuuttajia paremmin kuin poliisi. Niin voidaan myös ehkäistä rikoksia.
Suomessa on puhuttu paljon Oulun seksuaalirikoksista, joiden tekijät ovat nuoria ulkomaalaistaustaisia miehiä. Halonen muistutti, että samanlaiset rikokset on kielletty kaikissa kulttuureissa.
Halonen oli television Ykkösaamu-ohjelman vieras lauantaina.
Tarja Halonen oli Suomen presidentti vuodesta 2000 vuoteen 2012. Hän oli Suomen ensimmäinen naispresidentti.



Saksan kristillisdemokraattinen puolue CDU on saanut uuden puheenjohtajan. Uusi puheenjohtaja on Annegret Kramp-Karrenbauer.
Ennen Kramp-Karrenbaueria kristillisdemokraattien puheenjohtaja oli Angela Merkel. Merkel on myös Saksan liittokansleri eli hän johtaa Saksan hallitusta. Merkel aikoo vielä jatkaa liittokanslerina.
Kristillisdemokraatit on Saksan suurin puolue. On mahdollista, että puolueen uudesta puheenjohtajasta tulee joskus liittokansleri. Siksi asia kiinnostaa ihmisiä myös Saksan ulkopuolella.



Mielenosoitukset ovat jatkuneet Ranskassa. Poliisi on pidättänyt satoja ihmisiä pääkaupungissa Pariisissa ja muualla Ranskassa.
Monet Pariisin kaupat, museot ja metroasemat olivat lauantaina kiinni mielenosoitusten takia. Myös Eiffel-torni oli kiinni.
Ranskassa on ollut mielenosoituksia jo monena viikonloppuna. Mielenosoittajat sanovat, että presidentti Emmanuel Macron on rikkaiden presidentti. He suuttuivat, kun hallitus päätti nostaa bensaveroa. Hallitus on jo luvannut, että se ei nosta bensaveroa lisää, mutta se ei ole rauhoittanut mielenosoittajia.
Mielenosoittajat tunnetaan nimellä keltaliivit, koska monilla mielenosoittajilla on päällä keltaiset liivit.



Lauantaina on vietetty suomalaisen musiikin päivää. Päivää vietetään joulukuun 8. päivä, koska se on Jean Sibeliuksen syntymäpäivä.
Sibelius on Suomen kansallissäveltäjä. Hän syntyi vuonna 1865 ja kuoli vuonna 1957.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
