Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Helsingissä on annettu ruoka-apua myös jouluna. Vapaaehtoiset jakoivat jouluaattona ilmaisia ruokapaketteja Helsingin Myllypurossa.
Ihmiset tarvitsevat ruoka-apua enemmän kuin ennen. Esimerkiksi Myllypurossa on tänä vuonna jaettu ruoka-apua 5 päivänä viikossa. Aikaisemmin sitä jaettiin 3 päivänä viikossa. Tänä vuonna Myllypurosta hetaan yli 250 000 ruokapakettia. Se on 100 000 enemmän kuin viime vuonna. 
 Leipäjonot ovat entistä pidempiä myös monessa muussa kaupungissa. 



Joulun jälkeen moni haluaa vaihtaa tavaran, jonka sai lahjaksi. Esimerkiksi paita on ehkä väärän kokoinen tai kirja on jo luettu.  
Nettikauppaan saa palauttaa tavaran 2 viikon sisällä. Muiden kauppojen ei ole pakko ottaa tavaroita takaisin. Suurin osa kaupoista kuitenkin vaihtaa tavaran, jos kuitti on tallessa. 
Suomessa palautetaan nettikauppoihin vähemmän tavaraa kuin monessa muussa maassa. Suomalaisten nettikauppojen vaateostoksista palautetaan noin 10 prosenttia, muista tavaroista vähemmän.



Joulun ja uudenvuoden välillä tarvitaan verenluovuttajia. 
Punaisen Ristin Veripalvelu muistuttaa, että sairaaloissa tarvitaan verta pyhäpäivinäkin. Veri säilyy hyvänä vain viisi päivää sen jälkeen, kun se on luovutettu. Suomessa kerätään jokaisena arkipäivänä verta noin 800 vapaaehtoiselta luovuttajalta. 
Tänä vuonna verenluovutuspaikat ovat olleet auki myös tapaninpäivänä. Osa niistä on auki taas uudenvuoden aattona. 



Gävlen kaupungissa Ruotsissa iso olkipukki seisoo yhä torilla. 
Oljesta tehty eläinpatsas rakennetaan Gävlessä aina joulukuun alussa. Sen on tarkoitus olla torilla uuteen vuoteen asti. Usein joku kuitenkin sytyttää olkipatsaan tuleen. 2000-luvulla patsas on palanut 12 kertaa. Viimeksi olkipukki paloi 2 vuotta sitten. 
Gävlen olkipukki on rakennettu jo 52 jouluna. 



Euroopan avaruusjärjestön ESA:n kamera on lähettänyt Mars-planeetasta kuvan, jossa näkyy paljon jäätä. Näyttää siltä kuin myös Marsissa olisi valkoinen joulu. 
ESA:n avaruusluotaimen kamera otti Marsista kuvan jäätiköstä, joka on noin 80 kilometriä pitkä ja melkein 2 kilometriä paksu. 
ESA ampui luotaimen avaruuteen kesällä 2003, ja sen matka Marsin lähelle kesti puoli vuotta. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
