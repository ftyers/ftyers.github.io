Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
 



Trafi-viraston pääjohtaja eroaa. Pääjohtaja Mia Nykopp kertoi erosta torstaina.
Trafi on Liikenteen turvallisuusvirasto. Se esimerkiksi kehittää liikenteen turvallisuutta.
Pääjohtaja eroaa, koska ihmisten ajokorttitiedot eivät ole olleet turvassa Trafin sähköisessä palvelussa.
Palvelu suljettiin, ja se avataan taas vähitellen, kun tiedot saadaan turvaan.



Turkissa on tapahtunut paha junaonnettomuus. Ainakin 9 ihmistä kuoli ja melkein 50 ihmistä loukkaantui.
Onnettomuus tapahtui Turkin pääkaupungissa Ankarassa. Juna törmäsi ensin huoltoveturiin ja sen jälkeen jalankulkusiltaan. Silta romahti junan päälle.
Turkin poliisi on pidättänyt 3 rautateiden työntekijää. Epäillään, että he eivät ole tehneet työtä tarpeeksi hyvin.



Google on kertonut, mistä asioista ihmiset ovat hakeneet tietoa tänä vuonna. Google on maailman suurin hakukonefirma.
Suomalaiset googlasivat tänä vuonna tietoa esimerkiksi presidentinvaaleista. Suomessa oli presidentinvaalit tämän vuoden alussa.
Suomalaisia kiinnosti myös Helsingin uusi kirjasto Oodi. Oodi avattiin nyt joulukuussa.
Kesällä suomalaisia kiinnosti hotelli ja ravintola Kalastajatorppa. USA:n presidentti Donald Trump asui Kalastajatorpassa, kun hän tapasi Venäjän presidentin Helsingissä. Tapaaminen oli heinäkuussa.
Kesä oli myös tosi kuuma. Siksi monet suomalaiset googlasivat esimerkiksi, miten viilennetään huonetta ja miten hoidetaan lämpöhalvausta.



Torstaina on vietetty Lucian päivää.
Suomen Lucia kruunattiin Helsingin tuomiokirkossa. Lucian päähän pantiin kynttiläkruunu. Sen jälkeen Lucia kulki Helsingin keskustan läpi suuressa kulkueessa.
Suomen Lucia on tänä vuonna Elin Qvist. Hän on 19-vuotias ja kotoisin Kauniaisista.
Lucia on tärkeä ruotsinkielisille suomalaisille eli suomenruotsalaisille. Esimerkiksi monissa ruotsinkielisissä kouluissa vietetään Lucia-juhlaa.
Lucia vierailee talven aikana esimerkiksi hoitokodeissa ja vie iloa vanhuksille. Sanotaan, että Lucia tuo valoa pimeään talveen.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
