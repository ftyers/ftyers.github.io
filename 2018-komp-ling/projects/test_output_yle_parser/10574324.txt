Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Tampereella on alkanut laaja tutkimus eturauhassyövän seulonnasta.
Tutkimukseen kutsutaan mukaan 15 000 koehenkilöä Tampereelta ja Helsingistä. 
Tutkimuksissa etsitään parasta tapaa toteuttaa eturauhassyövän seulonta. 
Eturauhassyöpä on miesten yleisin syöpä. Vuosittain eturauhassyöpä todetaan noin 5000 miehellä. 



Ministeri Lauri Tarasti ehdottaa, että vaaleissa äänestämisestä tehdään kansalaisvelvollisuus. Tarasti uskoo, että sillä tavalla suomalaisten äänestysaktiivisuus nousee.
Ministeri Lauri Tarasti on vaalilainsäädännön asiantuntija. 
Tarasti ehdottaa Kanava-lehdessä, että perustuslakiin kirjataan, että äänestäminen on kansalaisvelvollisuus. Äänestyspakkoa Tarasti ei halua, vaan hän uskoo, että pelkkä kirjaus kansalaisvelvollisuudesta innostaa ihmiset äänestämään. 
Jos ihminen kuitenkin jättää äänestämättä, häntä ei pidä siitä rangaista, Tarasti sanoo. 



SDP eli sosiaalidemokraatit käyttää kevään eduskuntavaaleihin enemmän rahaa kuin muut puolueet. SDP:n vaalibudjetti on noin 1,5 miljoonaa euroa, kertoo Suomen Tietotoimiston selvitys.
Seuraavaksi suurimmat vaalibudjetit ovat kokoomuksella ja keskustalla. 
Vähiten rahaa vaalikampanjointiin käyttää Sininen tulevaisuus. Siniset aikoo käyttää vaaleihin enintään 100 000 euroa. 
Kaikki puolueet aikovat tällä kertaa kampanjoida verkossa ja sosiaalisessa mediassa enemmän kuin ennen. 
Eduskuntavaalit pidetään huhtikuun 14. päivä. 



Helsingin käräjäoikeus on vanginnut miehen, jota epäillään lapsen murhasta Helsingin Arabianrannassa.
Oikeudenkäynti oli salainen. 
Miestä epäillään 7-vuotiaan pojan murhasta jouluaattona. 
Epäilty on syntynyt vuonna 1982. Hänellä on aiempaa rikostaustaa. 
Mies on surmansa saaneen pikkupojan eno eli äidin veli. 



Presidentti Sauli Niinistö ja Venäjän presidentti Vladimir Putin ovat keskustelleet tänään puhelimessa. Presidentinkanslia kertoo, että puhelu kesti tunnin.
Puhelun aikana presidentit puhuivat esimerkiksi ajankohtaisista kysymyksistä Arktisessa neuvostossa ja Euroopan neuvostossa. He puhuivat myös Venäjän ja Ukrainan tilanteesta Asovanmerellä ja ydinasevalvonnasta. 
Niinistö ja Putin myös toivottivat toisilleen hyvää uutta vuotta. 
 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
