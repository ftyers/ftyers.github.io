Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Suomessa korjataan edelleen pahan myrskyn sähkökatkoja. Tuhannet ihmiset ovat myös tänään ilman sähköä. Monta kymmentä kuntaa kärsii sähkökatkoista. Taloja lämmitetään polttamalla puuta. 
Yksi ihminen on kuollut talvimyrskyn takia. Ahvenanmaalainen mies kuoli, kun hän raivasi puuta, joka kaatui myrskyssä. Keskiviikon talvimyrsky oli Suomessa tosi paha. Jopa 120 000 kotia oli yhtäaikaa ilman sähköä. 
Myrskyn jälkeen tuli myös kova pakkanen. Poliisi on joutunut evakuoimaan ihmisiä, joilla ei ole sähköä. Monet kunnat ja firmat tarjosivat viime yönä ihmisille hätäapua.



Norjassa yritetään aloittaa kolmen suomalaisen miehen ja yhden ruotsalaisen naisen etsintä tunturista. He olivat hiihtämässä pohjoisessa Tromssan seudulla. 
Ryhmä katosi alueella, jossa on ollut lumivyöry. Pelätään, että he ovat jääneet lumivyöryn alle. 
Etsintä on kuitenkin vaikeaa huonon sään takia. Norjan poliisi kertoo, että esimerkiksi helikopteria ei voi käyttää. 
Viranomaisten mukaan voi olla, että helikopterit pääsevät lentämään lumivyöryalueelle vasta huomenna perjantaina. Viranomaiset sanovat, että etsijöiden lähettäminen myös maata pitkin on vielä liian vaarallista. 



Saksan viranomaiset ovat saaneet kiinni miehen, jota epäillään seksuaalirikoksista Oulussa. Mies otettiin kiinni keskiviikkona illalla Saarbrückenin kaupungissa.
Saksan poliisi sai miehen kiinni jo kerran aikaisemmin, mutta hänet päästettiin vahingossa vapaaksi. 
Oulussa epäillään seksuaalirikoksesta yhtä tai useampaa ulkomaalaistaustaista henkilöä. Uhri on ollut alaikäinen tyttö. 



Posti varoittaa huijausviesteistä. Postin mukaan joku lähettelee ihmisille tekstiviestejä ja sähköposteja joissa väitetään, että niiden lähettäjä on posti. Viesteillä yritetään kuitenkin huijata. 
Viesteissä väitetään, että henkilö on saanut lähetyksen, voittanut palkinnon tai kuljetusmaksu on maksamatta. Viestissä pyydetään henkilöä maksamaan klikkaamalla linkkiä. 
Posti sanoo, että viesti kannattaa poistaa. Linkkiä ei kannata avata. Posti sanoo, että sen oikeissa saapumisilmoituksissa ei kehoteta antamaan tietoja tai avaamaan linkkejä. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
