Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
 



Tänään torstaina on vietetty Suomen itsenäisyyspäivää. Itsenäinen Suomi täyttää tänä vuonna 101 vuotta.
Itsenäisyyspäivän suurin juhla on Presidentinlinnassa. Presidentti Sauli Niinistö ja rouva Jenni Haukio ovat kutsuneet Presidentinlinnaan noin 1700 vierasta.
Linnan juhlien teema on tänä vuonna ympäristö. Teema näkyy myös juhlien ruokatarjoilussa. Vieraille tarjotaan esimerkiksi kasviksia ja suomalaista kalaa.
Iso osa suomalaisista seuraa Linnan juhlia televisiosta. Katsojia kiinnostavat erityisesti juhlapuvut.
Rouva Haukiolla on tänä vuonna puku, jonka kangas on tehty koivusta eli puusta. Puvun suunnittelijat ovat Aalto-yliopiston opiskelijoita.



Linnan juhlien kunniavieraita ovat sotaveteraanit ja lotat.
Sotaveteraanit ovat miehiä, jotka taistelivat Suomen armeijassa toisen maailmansodan aikana. Lotat ovat naisia, jotka sodan aikana auttoivat armeijaa esimerkiksi hoitajan tai keittäjän tehtävissä. Sotaveteraaneja ja lottia ei ole enää paljon, koska sodasta on jo yli 70 vuotta.
Uutiset ovat kertoneet itsenäisyyspäivänä 98-vuotiaasta Aune-Leea Huotarista. Hän on saanut kunniamaininnan Vuoden Lotta.
Sodan aikana Huotari kuljetti verta paikkoihin, joissa hoidettiin sotilaita. Jos veri loppui, Huotari antoi potilaille omaa vertaan. 



Suomi on ollut itsenäinen 101 vuotta, mutta Suomen historia on paljon pitempi.
Suomi oli osa Ruotsia yli 600 vuotta. Siksi Suomi on hyvin samanlainen maa kuin Ruotsi.
Vuonna 1809 Suomesta tuli osa Venäjää. Venäjän aika jatkui noin 100 vuotta.
Joulukuun 6. päivä vuonna 1917 eduskunta eli Suomen parlamentti päätti, että Suomi on itsenäinen. Se tarkoittaa, että suomalaiset päättävät itse omista asioista.
Siksi joulukuun 6. päivä on suomalaisille juhlapäivä.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
