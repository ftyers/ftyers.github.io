Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Vain 2 Manner-Suomen kuntaa pystyy laskemaan kunnallisveroa ensi vuonna. Toinen on Kustavi ja toinen Kitee, joka oli aikaisemmin kriisikunta.
46:n kunnan kuntavero nousee vuodenvaihteessa. Se koskee puolta miljoonaa suomalaista. 
Kuntien kulut ovat kasvaneet odotuksia enemmän. Verotulot asukkailta ja yrityksiltä ovat kääntyneet laskuun. 
Monet kunnat ottavat velkaa, säästävät menoissa ja siirtävät investointeja. 
Kuntien keskimääräinen tuloveroprosentti on ensi vuonna vajaat 20 prosenttia. Suomessa on 311 kuntaa. 



Pääministeri Juha Sipilä sanoo uudenvuodentervehdyksessä, että vihapuheen levittäminen on Suomessa rikos.
Sipilä viittaa seksuaalirikoksiin Oulussa. Ne kohdistuivat alaikäisiin, ja epäillyt ovat ulkomaalaistaustaisia.
Pääministeri sanoo, että jokaisen Suomeen tulevan pitää noudattaa maan lakeja ja kunnioittaa toisten ihmisten koskemattomuutta.
Sipilä korostaa, että epäiltyihin rikoksiin Oulussa ovat syyllistyneet yksilöt, eivät väestöryhmät. 



Euro täyttää huomenna uudenvuodenpäivänä 20 vuotta.
Yhteisvaluutta oli aluksi vain tilivaluutta. Setelit ja kolikot otettiin käyttöön 3 vuotta myöhemmin. 
Tällä hetkellä viralliseen euroalueeseen kuuluu 19 EU-valtiota. 
Euro on kohdannut paljon vaikeuksia. Ensin iski finanssikriisi, ja sitten tulivat Kreikan velkaongelmat. Nyt jännitetään Italian velkaantumista. 
Kriisit johtuvat esimerkiksi siitä, että euroalueesta puuttuu yhteinen finanssipolitiikka.



Maailma siirtyy jälleen uuteen vuoteen.
Osassa Tyynenmeren saaria vuosi vaihtui jo kello 12 Suomen aikaa. Kiribatin atollivaltion asukkaat pääsivät juhlimaan vuotta 2019 ensimmäisinä. 
Monet kaupungit järjestävät uudenvuoden kunniaksi ison ilotulituksen. Espoon kaupunki järjestää ilotulituksen sijasta laservaloshow'n.
Suomessa kansalaiset saavat ampua ilotulitteita vain kello 18:sta 2:een yöllä. Monien kuntien ja kaupunkien keskustassa ei saa ampua ilotulitteita ollenkaan. 
Useat pelastuslaitokset ovat antaneet suosituksen olla ampumatta raketteja myrskyisän sään takia. Ilotulittamisen turvallisena tuulirajana pidetään 14:ää metriä sekunnissa. Puuskittainen ja kova tuuli voi ohjata raketit väärään suuntaan.
Talvimyrsky voi myös aiheuttaa sähkökatkoja. 
__
(Uudenvuodenaattona ei ole selkouutisten radiolähetystä. Se löytyy kyllä Areenasta hakusanalla "Selkouutiset", ja sen voi kuunnella tällä nettisivulla. 
 Selkouutiset toivottaa kaikille hyvää uutta vuotta!

Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
