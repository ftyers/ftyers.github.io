Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
(Video käynnistyy, kun klikkaat kuvaa.)
Suomessa vettä voi juoda joka paikassa suoraan hanasta. Vettä tulee hanasta heti ja kaikkina vuodenaikoina. Vesi on kirkasta ja hajutonta.



Suomessa ei tarvitse ostaa kallista juomavettä pullossa, koska hanavesi on usein parempaa kuin pullovesi. Pullovedessä voi olla 100 kertaa enemmän mikrobeja kuin hanavedessä.



Kun verrattiin hanavettä yli 120 eri maassa, paras vesi oli Suomessa. Seuraavaksi paras vesi on Kanadassa ja Uudessa-Seelannissa. Monissa maissa vesi on niin huonoa, että siitä sairastuu. Suomessa hanavettä voi antaa myös vauvoille ja pikkulapsille.



Suomen talousvedestä 60 prosenttia on pohjavettä, joka tulee maan alta. 30 prosenttia talousvedestä saadaan järvistä ja joista.



Pääkaupunki Helsinkiin vesi tulee Päijänne-järvestä, joka on Suomen toiseksi suurin järvi. Vesi kulkee Helsinkiin tunnelissa, joka on maailman pisin kalliotunneli. 120 kilometrin matka järvestä kotiin kestää noin 10 päivää. Matkan aikana järvivesi puhdistetaan hyvin. 



Helsingissä hanavettä on puhdistettu jo kauan. Ensimmäinen vedenpuhdistuslaitos aloitti jo vuonna 1876. Puhdistuslaitoksessa veteen lisätään vähän klooria, joka pitää veden hyvänä.



Suomalainen käyttää vettä noin 150 litraa päivässä. Suomalaiset ovat ehkä liian tottuneita siihen, että meillä on hyvää vettä paljon. Suomessa vessakin huuhdotaan vedellä, joka on yhtä hyvää kuin juomavesi.
Toimittajat: Merja Windia, Pälvi Tammi ja Pertti Seppä
Arkistotoimittajat: Tuuli Raento, Katriina Parviala ja Eila Haikarainen
Videon editointi: Kristofer Andersson
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
