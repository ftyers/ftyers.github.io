Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Indonesiassa on ollut paha tsunami. Tsunamin aallot tulivat rantaan Jaavan ja Sumatran saarilla Sundansalmessa. Tsunami tapahtui lauantaina illalla. Viranomaisten mukaan aallot olivat noin 2 metriä korkeita. 
Tsunamissa on kuollut paljon ihmisiä, ainakin 220. Loukkaantuneita on ainakin yli 800. Tsunami syntyi ilmeisesti tulivuoren purkauksen takia. 
Vähän ennen tsunamia alueella purkautui tulivuori, jonka nimi on Anak-Krakatau. Epäillään, että purkaus on aiheuttanut maanvyöryjä meren pohjassa. Vedenalaiset maanvyöryt ovat synnyttäneet tsunamin. 
Asukkaat kertovat, että tsunami iski yhtäkkiä. Tsunamia ei osattu varoa. 



Suomen viranomaiset selvittävät, onko suomalaisia kuollut tsunamissa. Sunnuntaina päivällä uskottiin, että suomalaisia ei ole kuollut tsunamissa. 
Indonesiassa on kuitenkin paljon suomalaisia. Yli 700 suomalaista on ilmoittanut ulkoministeriölle, että he ovat matkalla Indonesiassa. 
Tsunamin alue ei ole ollut turistien suosiossa. Alueella on nyt sadekausi. Se vähentää turistien määrää. 



Suomen lääkevirasto on poistanut yhden verenpainelääkkeen myynnistä mutta virasto ei ole kertonut poistamisesta. Lääkevirasto Fimea antoi apteekeille määräyksen lokakuussa. Määräyksestä ei kerrottu esimerkiksi potilaille tai medialle. 
Fimea sanoo, että lääkkeiden määrä oli pieni. Fimea ei kerro, mikä yhtiö toi lääkettä Suomeen. 
Fimea sanoo, että jos lääkettä käyttää pitkään eli monen vuoden ajan, voi riski sairastua syöpään kasvaa. Viraston mukaan riski on tosi pieni. Verenpainelääke otettiin pois myynnistä, koska yksi lääkkeen aine ei ollut tarpeeksi puhdasta. 



Tänään oli Suomessa tosi vilkas jouluturistien päivä. Rovaniemen, Kittilän, Ivalon, Kuusamon ja Enontekiön kentille laskeutui yli 90 lentokonetta. Niistä yli 60 tuli ulkomailta. 
Suomeen tuli jouluturisteja paljon Britanniasta. Vilkkaasta turistipäivästä kertoi esimerkiksi sanomalehti Lapin Kansa.



Suomen joulu on tänä vuonna joka paikassa valkoinen. Ennustetaan, että lunta tulee jouluna lisää moneen paikkaan. Huomenna jouluaattona on pakkasta vähemmän kuin tänään. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
