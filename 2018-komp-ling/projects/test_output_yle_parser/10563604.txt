Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Pienituloisten määrä kasvoi viime vuonna.
Tilastokeskus kertoo, että pienituloisiin kotitalouksiin kuului viime vuonna noin 650 000 ihmistä. Se on noin 30 000 ihmistä enemmän kuin vuotta aiemmin. 
Pienituloisuuden raja yhden hengen taloudessa oli viime vuonna 14 750 euroa vuodessa. 



Energiajuomien myynti alle 15-vuotiaille halutaan kieltää lailla.
Maa- ja metsätalousministeri Jari Leppä ja perhe- ja peruspalveluministeri Annika Saarikko ehdottavat, että alle 15-vuotiaille ei saa enää myydä kofeiinipitoisia energiajuomia. Ministerit sanovat, että myyntikiellosta pitää sopia seuraavassa hallitusohjelmassa. 
Ministerit sanovat, että he ovat huolissaan lasten terveydestä. 



EU on sopinut muovisten kertakäyttötuotteiden kieltämisestä.
EU kieltää sellaiset muoviset kertakäyttötuotteet, jotka voidaan valmistaa jostain muusta materiaalista. Esimerkiksi muoviset veitset, haarukat ja lusikat, muovilautaset. pillit ja vanupuikot kielletään. 
Kertakäyttöiset muovituotteet halutaan kieltää, koska roskaavat esimerkiksi maailman meriä. 



Presidentti Sauli Niinistö ja rouva Jenni Haukio ovat saaneet joululahjoja eri järjestöiltä.
Presidentti sai lahjaksi joulukuusen ja joulukukan. Presidentti sai myös karjalaisia piirakoita ja kasviskorin, kinkun ja hauen joulukalaksi 
Lisäksi poikakuoro Cantores Minores ja Lucia-neito lauloivat Mäntyniemessä presidentille ja hänen vaimolleen. 



Tulli aikoo kouluttaa uuden ruokakoiran. Ruokakoiran työ on löytää kielletyt ruokatuliaiset.
Tullin ensimmäinen ruokakoira Aino aloitti työn Venäjän rajalla viime kesäkuussa. Aino on ollut tosi tehokas. Puolen vuoden aikana Aino on löytänyt lähes 600 kiloa kiellettyjä liha- ja maitotuotteita. 
Tulli haluaa, että toinen ruokakoira tulee töihin Helsinki-Vantaan lentoasemalle. 



Kansainvälinen painiliitto on valinnut painija Petra Ollin vuoden historiantekijäksi.
Petra Olli voitti painin maailmanmestaruuden lokakuussa Unkarissa. 
Olli on ensimmäinen suomalainen painin maailmanmestari yli 20 vuoteen. Edellinen oli Marko Yli-Hannuksela, joka voitti MM-kultaa Puolassa vuonna 1997. 
Petra Olli on myös ensimmäinen suomalainen naispainija, joka on voittanut maailmanmestaruuden. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Nasib Naseri kuvasi selkotoimittajan työpäivän.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
For listeners with Finnish as a second language Yle offers daily Yle News in Easy Finnish, a broadcast with simplified language in slow speed.
You can listen to and read the latest broadcast on this page.
