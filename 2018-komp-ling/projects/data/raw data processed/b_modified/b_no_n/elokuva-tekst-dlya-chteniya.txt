Ensimmäiset Suomessa valmistetut filmit esitettiin Helsingissä joulukuussa 1904. Lyhyiden filmien aiheina olivat koululaisten ja Esplanadinkadun elämä.
Vuonna 1919 perustettiin Suomen Filnnkuvaamo, jonka nimi muutettiin 1921 Suomi-Filmiksi. Tästä voidaan katsoa kotimaisen elokuvan varsinaisesti alkaneen. Monia kiijallisuutemme parhaita teoksia tehtiin elokuviksi. Pääosissa esiintyivät parhaat näyttelijämme. Suomalaiselle elokuvalle tyypillisiä aiheita olivat melodraamat ja farssit.Varsinkin sotilasfarssit olivat suosittu aihe.
Ei liene ihme, että suomalaisessa elokuvassa viinalla on ollut aina huomattava merkitys. Se on ollut naurun aihe silloin, kun humalaiset ovat toikkaroineet filmissä. Toisaalta se on aiheuttanut suuria suruja, miesmurhia, pahoinpitelyjä, aviorikoksia ja petoksia.
Suomalainen elokuva on viihdyttänyt etupäässä kotimaista yleisöä. Vain jokunen elokuva on saavuttanut kansainvälistä mainetta. Näitä ovat Erik Blombergin  Valkoinen peura  ja Edwin Laineen  Tuntematon sotilas,  joka perustuu Väinö Linnan romaaniin. Elokuva on ollut Suomen kaikkien aikojen suosituin.
Elokuvia tuotetaan yhä enemmän. Katsojaluvut ovat koko ajan nousussa. Aalto-yliopisto kouluttaa elokuvatuottajia ja käsikirjoittajia.
Suomalainen Renny Harlin on onnistunut Hollywoodissa elokuvaohjaajana. Meillä on muitakin lupaavia ohjaajia. Heillä kaikilla on oma tyylinsä tehdä elokuvaa. Aivan oma lukunsa on Aki Kaurismäki. Hänen vähäeleiset elokuvansa eivät koskaan saavuta valtavaa yleisömenestystä. Ne kuvaavat yleensä «pientä ihmistä”ja ovat elokuvan harrastajien suosiossa. Kaurismäki on kansainvälisesti menestynein elokuvaohjaajamme. Hän myös itse tuottaa elokuvansa. Vuosituhannen vaihteen jälkeen hänen elokuvansa  Mies vailla menneisyyttä  saavutti mainetta Cannesin filmijuhlilla. Se oli jopa Oscar-hdokkaana. Kaurismäen luottonäyttelijätär, Kati Outinen, sai Cannesissa parhaan naisnäyttelijän palkinnon.
Alku aina hankala, lopussa kiitos seisoo.
