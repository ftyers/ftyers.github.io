Suomessa keskustellaan paljon ilmaisesta päivähoidosta.  Päivähoidossa lapsi saa varhaiskasvatusta, jossa hän oppii tärkeitä taitoja. Lapsi saa apua esimerkiksi kielen oppimisessa.
Moni poliittinen puolue haluaa nyt keskustella päivähoidosta, koska Suomessa on kuntavaalit 9. huhtikuuta.
Kuntavaaleissa kunnan asukkaat äänestävät, ketkä pääsevät kunnanvaltuustoon. Kunnanvaltuustossa päätetään kuntien tärkeistä asioista, esimerkiksi päivähoidosta. Kunnat päättävät seuraavista asioista: Kuinka paljon päivähoitoa tarjotaan?  Kenelle päivähoitoa tarjotaan?
Minkä kokoisia ryhmiä päivähoidossa on?
