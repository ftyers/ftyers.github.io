Ammattijärjestöt ovat hyväksyneet hallituksen ratkaisuehdotuksen kiistassa, joka liittyy irtisanomislakiin.  Hallitus on nyt luopunut ideasta, jonka mukaan pienet firmat voivat irtisanoa ihmisiä helpommin. Ammattijärjestöt ovat valmiita keskeyttämään työtaistelut.  Ammattijärjestöt kuitenkin haluavat, että kiistelty laki valmistellaan niin, että mukana ovat työnantajat, työntekijät ja hallitus.
Kansainvälinen sotaharjoitus näkyy ja kuuluu Suomen rannikolla kaksi viikkoa.  Suomi johtaa harjoitusta jo kolmannen kerran. Harjoitukseen osallistuu noin 3 600 sotilasta. Sotilaat tulevat 13 eri maasta.  Harjoitus pidetään Turussa, Suomen rannikkoalueella. Tavoitteena on harjoitella kansainvälisiä operaatioita merellä.
Yhdysvalloissa monia ihmisiä on uhattu pommilla.  Poliisi tutkii uhkauksia useissa osavaltioissa. Poliisi epäilee, että räjähdeaineita sisältävät paketit on laitettu postiin Floridasta.  Pommit eivät ole räjähtäneet. Poliisin mukaan ehkä kaikki kymmenen pommia lähetettiin postikeskuksesta, joka sijaitsee Miamissa. Miami on suuri kaupunki Floridassa.  Pommeja on lähetetty ihmisille, jotka suhtautuvat kriittisesti presidentti Donald Trumpiin. Pommi on lähetetty esimerkiksi tosi tunnetulle näyttelijälle Robert De Nirolle.  Sää kylmenee viikonloppuna, kun pohjoisesta saapuu kylmää ilmaa Suomeen.  Lauantaina päivällä Etelä-Suomessa voi sataa paljon lunta tai räntää. Lunta voi ehkä tulla niin paljon aivan etelässä, että se sotkee liikennettä.  Tänään aamulla Keski-Suomessa tuli paljon lunta ja liikenne joutui kaaokseen. Lunta tuli jopa 20-30 senttiä.
