Yhdysvallat ja Venäjä kiistelevät ydinasesopimuksesta. Sopimus kieltää keskipitkän kantomatkan ydinohjukset.  Maat solmivat sopimuksen 30 vuotta sitten. Sopimus lopetti maiden välisen asevarustelukilpailun.  Nyt Yhdysvallat sanoo, että se irtisanoo sopimuksen. Yhdysvallat sanoo, että Venäjä rikkoo sopimusta ja valmistaa aseita, jotka on kielletty.  Venäjä uhkaa, että se kostaa, jos Yhdysvallat irtisanoo sopimuksen.  Asiantuntijat sanovat, että Venäjä ei ole enää Yhdysvalloille niin tärkeä vastustaja. Kiina sen sijaan on iso ja tärkeä vastustaja.  Suomessa on huomenna maanantaina ja ylihuomenna tiistaina lakko.  Lakossa on 10 000 työntekijää.  Lakossa on työntekijöitä, jotka tekevät ruokaa päiväkodeissa, kouluissa ja hoitokodeissa. Lapset voivat tarvita eväät mukaan päiväkotiin ja kouluun.  Lakossa on myös työntekijöitä, jotka ovat töissä kirjastoissa, uimahalleissa ja liikuntatiloissa.
Suomalaiset käyttävät paljon rahaa sairaiden lemmikkieläinten hoitoon.  Eläinlääketiede on kehittynyt. Nykyään eläinlääkäri voi tehdä vaikean leikkauksen lemmikille. Siksi lemmikkien hoitokulut ovat kasvaneet, vaikka lemmikkejä on yhtä paljon kuin ennen.  Vain pieni osa lemmikin omistajista on ottanut vakuutuksen lemmikille. Suurin osa lemmikin omistajista maksaa hoitokulut itse.  Jos lemmikki on vaikeasti sairas, sen hoito voi maksaa monta tuhatta euroa.
