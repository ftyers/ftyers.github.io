Puhu selkokieltä -kampanja jatkuu. Olemme löytäneet lisää työpaikkojen selkosankareita. He ovat tällä kertaa Pohjanmaalta.
Uudet selkosankarit ovat Jaana Dalvik ja Anne Vistbacka. Reelika Jegorov kertoi selkouutisille Jaanasta ja Annesta. Reelika kirjoitti näin: Hei, olin koulun kautta työharjoitelussa Alavetelin päivähoidossa ja minulla oli tosi kivat työnohjaajat Jaana Dalvik ja Anne Vistbacka. Haluan, että kaiki tietävät heistä. Minulla ei ollut ikinä noin, että mä en ymmartänyt mitä he puhuivat minulle.
Minun kotimaa on Eesti. Muutin tänne noin kolme ja puoli vuotta sitten. Olen täällä miehen ja lapsen kanssa. Aloitin opiskelemaan Kronobyn Kansanopistossa puoli vuotta sitten.
Jos olet jatkokursilla, täytyy mennä työharjoiteluun. Sitten menin kysymään Alavetelin päiväkotiin. He sanoivat heti, että "tervetuloa". Ihania ihmisiä. Olen todella kiinnostunut Suomesta.
Kun menin ensimmäisen kerran töihin, he ottivat minut vastaan rakkaudella ja he ovat ihanan iloisia ihmisiä. Minä toivon, että minä saan mennä keväälläkin sinne.
Lisään, että kun aloitin koulun, puhuin vaan englantia, jo minä ymmärsin, mutta en puhunut noin hyvin. Meillä on koulussa ihania ja ahkeria opettajia. He ovat niin ihania, että me kaikki haluamme opiskella.
Jaana Dalvik ja Anne Vistbacka ovat iloisia, että Reelika ilmoitti heidät selkosankareiksi. Se oli yllätys!
Jaana ja Anne hoitavat 1-3-vuotiaita lapsia. He hoitavat nyt yhdessä 8 lasta. Aikaisemmin lapsia oli 12, ja silloin hoitajia oli 3. Jaana ja Anne tykkäävät hoitaa lapsia. Jokainen työpäivä on erilainen.
Alaveteli on kaksikielinen paikka, osa asukkaista on ruotsinkielisiä ja osa suomenkielisiä. Jaana ja Anne ovat suomenkielisiä, mutta työkieli on ruotsi. Reelikan kanssa he puhuivat suomea.
Reelika antoi joka päivä positiivista palautetta siitä, että puhumme selkeää suomea, Jaana ja Anne kertovat. He kehuvat Reelikaa, joka oli innokas oppimaan suomea. Joskus apukielenä käytettiin englantia, josta lause sitten käännettiin suomeksi. Ja kyllä yhteinen kieli aina löytyi, Jaana ja Anne kertovat.
Joskus oli Reelikan vuoro opettaa. Hän opetti Jaanalle ja Annelle viroa. Naisilla oli hauskaa, kun he vertasivat suomen ja viron sanoja. Naurua riitti!
Jaana Dalvik ja Anne Vistbacka sanovat, että työpaikkojen kannattaa ottaa työharjoittelijoita. Päivät harjoittelijan kanssa menevät nopeasti ja iloisesti! Ja Puhu selkokieltä -kampanja on mahtava juttu, Jaana ja Anne sanovat.
Kiitos, Jaana, Anne ja Reelika!
