USA:ssa 11 ihmistä on kuollut iskussa synagogaan. Isku tehtiin lauantaina Pittsburghissa.  Poliisi on ottanut kiinni 46-vuotiaan miehen, joka ampui ihmisiä synagogassa. Poliisi uskoo, että mies teki iskun yksin.Mies on kirjoittanut ja välittänyt väkivaltaisia viestejä sosiaalisessa mediassa.  Häntä vastaan on nostettu jo 29 syytettä. Myös kuolemanrangaistus on mahdollinen. Presidentti Donald Trump sanoo, että amerikkalaiset surevat Pittsburghin juutalaisten joukkomurhaa. Oikeusministeri sanoo, että maassa ei ole mitään sijaa vihalle ja väkivallalle, joka perustuu uskontoon.  Isku on tuomittu myös Euroopassa.  Pizzalaatikoissa voi olla terveydelle haitallisia kemikaaleja. Tanskassa on tehty mittauksia kemikaaleista laatikoissa.  Materiaalissa käytetään perfluorattuja yhdisteitä. Ne estävät rasvan imeytymistä laatikon läpi. Asiantuntijat sanovat, että pizzaa ei pidä säilyttää laatikossa.  Suomalaiset markkinajohtajat Kotipizza ja laatikkovalmistaja DS Smith kertovat Ylelle, että niiden laatikoissa ei ole perfluorattuja yhdisteitä.
Suomen markkinoilla on kuitenkin miljoonia muita laatikoita eri maista. Laatikkojen kemikaalimääriä ei tutki kukaan.  Ehkä jopa miljoonia vanhoja asiakirjoja potilaista on paikoissa, joita ei tiedetä.  Yksityinen psykiatri tai hammaslääkäri on voinut itse päättää potilasasiakirjojen panemisesta arkistoon. Asiakirjoja on jäänyt esimerkiksi perikunnille, kun lääkäri on lopettanut vastaanoton.  Sote-lakiin on tulossa säädös potilasasiakirjoista. Kela alkaa ottaa vastaan asiakirjoja ja huolehtia niiden säilyttämisestä. Asiasta kirjoittaa Lännen Media, johon kuuluu 11 sanomalehteä.  Viime yö oli syksyn tähän asti kylmin. Lapissa Muoniossa mitattiin pakkasta 16,5 astetta. Ensi yöstä on tulossa vielä kylmempi.  Sää on vielä maanantaina monin paikoin poutainen eli ei sada. Lumikuuroja voi tulla Itä-Suomessa.Maan eteläosissa ja keskiosissa on ehkä muutama pakkasaste, Keski-Suomessa jopa 10. Sää kuitenkin lämpenee tiistaina etelässä.
