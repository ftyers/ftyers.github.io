"Vuosi kotoutumiskoulutuksessa" on uusi videoblogi. Blogia tehdään Luksian aikuisopistossa Espoossa. Blogissa seurataan Luksian opiskelijoiden kotoutumista ja suomen kielen kehitystä koko kotoutumiskoulutuksen ajan. Opiskelijat tekevät itse blogin sisältöä vertaisohjaajien avustuksella. Blogi on osa Luksian Osallisena verkossa -projektia, jossa kehitetään maahanmuuttajien digitaalisia taitoja. Projekti saa rahaa Euroopan sosiaalirahastolta. Luksian blogia pääsee katsomaan myös selkouutisten sivuilla. Blogi alkaa syyskuussa, ja uusi video saadaan joka kuukausi.
