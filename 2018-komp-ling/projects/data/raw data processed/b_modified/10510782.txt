Britannian pääministeri Theresa May on vaikeuksissa brexitin takia. Brexit tarkoittaa Britannian eroa Euroopan unionista.
Britannian hallitus hyväksyi keskiviikkona suunnitelman erosopimuksesta, mutta jo torstaina ministereitä erosi hallituksesta suunnitelman takia.
Myös Britannian parlamentti riitelee sopimuksesta. Parlamentti päättää todennäköisesti joulukuussa, hyväksyykö se sopimuksen.
Erosopimuksen vaikein asia on, miten Britannian ja EU-maa Irlannin raja voidaan pitää auki. Asia on tosi tärkeä Pohjois-Irlannille, joka on osa Britanniaa.
Britit päättivät kansanäänestyksessä vuonna 2016, että maa eroaa EU:sta. Tarkoitus on, että ero tulee voimaan ensi vuonna.
Suomen pääministeri Juha Sipilä uskoo, että Britannian parlamentti hyväksyy sopimuksen EU-erosta. Sipilän mielestä suunnitelma sopimuksesta on hyvä.
Brexit vaikuttaa myös suomalaisiin. Suomelle on tärkeää, että esimerkiksi vapaakauppa Britannian ja EU:n välillä jatkuu myös Britannian EU-eron jälkeen. Jos suomalaisista tavaroista pitää maksaa tullia Britanniassa, suomalaisten firmojen toiminta kärsii.
Suomalaisessa hanavedessä on vain vähän mikromuovia. Mikromuovi tarkoittaa tosi pieniä muovihiukkasia. Mikromuovia irtoaa eniten autonrenkaista.
Tutkijat tutkivat Helsingin, Tuusulan ja Nurmijärven seudun hanavesiä. Tulokset kertovat, että vedenpuhdistus toimii Suomessa hyvin.
Viranomaiset kuitenkin muistuttavat, että vesiä tutkittiin vain osassa Suomea.
Vantaa etsii kummiperheitä nuorille maahanmuuttajille. Kummiperhe on tärkeä alle 18-vuotiaalle maahanmuuttajalle, joka on tullut Suomeen yksin.
Kummiperhe voi olla ihan tavallinen perhe. Perheellä pitää vain olla aikaa maahanmuuttajanuorelle. Perhe voi esimerkiksi ulkoilla tai tehdä ruokaa yhdessä nuoren kanssa.
Sää muuttuu viikonloppuna. Sää on viikonloppuna kuivempaa ja kylmempää kuin viime päivinä.
Sunnuntaina pohjoisessa on jo vähän pakkasta. Etelässä lämpötila on vähän nollan yläpuolella.
