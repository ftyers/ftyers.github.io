Kaupungistuminen 
voimistuu tulevien
 vuosien aikana. Jo nyt yli puolet maailman ihmisistä asuu kaupungeissa. Maailman väestönkasvusta noin 90 % tapahtuu kaupungeissa. Avaruudesta katsottuna maapallon suurkaupungit erottuvat 
kellertävinä kupuina
. Kuvut syntyvät lämmöstä ja saasteista, ne ovat saastepilviä. Kaupunkiin syntyykin oma ilmasto, johon vaikuttaa ihmisten toiminta. Kaupungin lämpötila, sademäärä ja tuuli 
olosuhteet
 ovat erilaiset kuin kaupunkia ympäröivällä maaseudulla.
Kaupungeissa on läpi vuoden lämpimämpää kuin maaseudulla. Miljoonakaupungeissa lämpötila voi olla jopa viisi astetta korkeampi kuin maalla. Kaupungeissa myös sataa enemmän kuin niiden ulkopuolella. Sademäärä on 5-10 % suurempi kuin maaseudulla. Ero on suurin arkipäivinä, jolloin kaupunki on lämpimämpi kuin viikonloppuna. Myös tuuliolosuhteet ovat erilaiset. Kaupungissa tuulee 
keskimäärin 
vähemmän kuin maaseudulla, mutta tuulet tulevat kaikilta suunnilta ja tuulenpuuskat ovat huomattavasti voimakkaampia.
Kaupunkien lämpimään ilmastoon vaikuttaa viisi tekijää. Ensinnäkin kaupunki 
imee
 auringonsäteilyä: rakennusten betoni ja katujen asvaltti 
sitovat
 lämpöä enemmän kuin luonnonmaasto. Kaupunki myös 
tuottaa
 lämpöä: ilma lämpenee, kun teollisuus ja liikenne polttavat fossiilisia polttoaineita, kuten öljyä. Kolmanneksi lämpöä 
varastoituu
 vesistöihin, kun tehtaiden päästöt ja jäähdytysvedet 
johdetaan
 vesistöihin: vesi säilyttää lämmön maata paremmin. Koska kaupungeissa on paljon korkeita taloja, lämpö ei pääse 
haihtumaan.
 Suorat seinät antavat lämpöä toisilleen. Vaikka lämpöä haihtuisikin, se jää kuitenkin kaupungin yllä olevan kuvun alle. Ilmansaasteet muodostavat kaupungin yläpuolelle 
kerroksen
, joka jarruttaa lämmön haihtumista.
Ilman lämpö ja saasteet voivat lisätä kaupungin sademäärää jopa 10 %. Lämmin ilma nousee ylöspäin ja muodostaa pilviä, jotka satavat. Kaupungin pilvipeitto voi olla jopa 10 % paksumpi kuin maaseudun. Siksi aurinkoisia päiviä on kaupungissa vähemmän kuin maalla. Kaupunki-ilmassa on paljon pölyä ja muita 
hiukkasia9
 joiden ympärillä kosteus 
tiivistyy
 sadepisaroiksi. Ilmansaasteista aiheutuvaa sadetta sanotaan happosateeksi. Kaupungeissa on kuitenkin kuivempaa kuin maalla, koska sadevesi johdetaan suoraan viemäreihin. Siksi sadevesi ei myöskään pääse 
viilentämään 
kaupungin ilmastoa ja kaupunki-ilma pysyy lämpimämpänä kuin maalaisilma. Sateen lisäksi pölyhiukkaset aiheuttavat kaupunkeihin muita alueita enemmän sumua. Kun sumuun sekoittuu saasteita, syntyy niin sanottu smog eli savusumu.
Kaupunki-ilmassa olevia saasteita ovat muun muassa rikkidioksidi ja otsoni. Niitä pääsee ilmaan esimerkiksi autojen pakokaasuista sekä 
energiatuotannon
 saasteista. Otsonin määrä voi kasvaa ihmiselle vaaralliseksi. Saasteongelmaa on vaikea 
ratkaista. Päästöjä
 pitäisi vähentää 
radikaalisti.
 Lisäksi kasvillisuutta pitäisi olla enemmän. Kaupunkeihin 
perustetaankin
 yhä useampia puistoja ja viheralueita. Yksi suuri puu haihduttaa yhden kesäpäivän aikana useita satoja litroja vettä; näin ilmankosteus kasvaa ja ilma 
viilenee
. Puut 
tyynnyttävät
 myös tuulta ja vähentävät tehokkaasti ilmansaasteita. Näin kaupungin 
ilmanlaatua
 voidaan parantaa. Mutta myös erilaisia päästöjä pitäisi vähentää.
Ib Salomon: Suurkaupunkien urbaani ilmasto. Lämpöä, sateita ja saasteita.
Tieteen Kuvalehti 6/1996. Lyhennetty ja mukailtu.
pölyhiukkaset — 
частицы пыли
