Kansanedustaja Pekka Haavisto on pitänyt tiedotustilaisuuden ja tarkentanut päätöstään pyrkiä vihreiden puheenjohtajaksi. 
Haavisto sanoo, että hän mietti ratkaisua pitkään. Haaviston mukaan vihreiden Maria Ohisalo on paras vaihtoehto johtajaksi. Ohisalo ei kuitenkaan hae puheenjohtajaksi. 
Vihreät valitsevat puheenjohtaja Touko Aallon seuraajan lauantaina. Aalto on jättänyt tehtävän kovan väsymyksen takia. Haavisto sanoo, että Touko Aallon poisjäänti oli vihreille raskasta aikaa. 
Helsinkiin tulee ehkä paljon lisää peltipoliiseja. Peltipoliisi on kamera tolpan päässä. 
Peltipoliisi ottaa kuvan autosta, joka ajaa liian kovaa. Tällä hetkellä Helsingissä on käytössä vain vähän kameravalvontaa. 
Kaupunki käsittelee kohta esitystä, jonka mukaan mukaan kaupunkiin ehkä asennetaan 70 uutta kameraa.Kameroita halutaan sellaisiin paikkoihin, joissa on sattunut paljon onnettomuuksia ja joille asukkaat ovat toivoneet valvontaa. 
Kameroita halutaan esimerkiksi vilkkaille kaduille ja koulujen lähelle. 
Hiihtokeskukset kilpailevat nyt ympäristöön liittyvillä arvoilla. Esimerkiksi Rukan hiihtokeskus on ottanut tavoitteeksi olla hiilineutraali vuoteen 2020 mennessä. 
Se tarkoittaa, että Ruka ei ehkä toiminnalla muuta ilmakehän hiilipitoisuutta. 
Rukalla on käynnissä tosi suuret investoinnit. Ruka haluaa vähentää autoilua ja majoittaa ihmisiä tehokkaasti.
Punkkien levittämät taudit ovat iso uhka terveydelle koko maailmassa. 
Arvioiden mukaan vuonna 2050 yli 30 prosenttia maailman ihmisistä sairastaa jotakin punkkien levittämää sairautta. 
Yleisin ja tutuin punkkien levittämä sairaus on borrelioosi. 
Punkit saattavat kantaa useita eri tauteja, joita ne levittävät yhdellä puremalla. Tutkimuksen mukaan 65 prosenttia borrelioosiin sairastuneista ihmisistä on saanut punkinpuremasta myös muita tauteja. 
Jos ihminen sairastaa monta punkkien levittämää tautia, niin ihmisen immuunipuolustus voi heiketä. Sen takia ihminen voi sairastua myös muihin sairauksiin. 
