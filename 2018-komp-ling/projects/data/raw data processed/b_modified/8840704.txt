Akava on korkeasti koulutettujen ammattijärjestö. Asiantuntija Kristiina Kokko kertoo, että Akavan ammattiliitoissa on myös maahanmuuttajia. Ulkomailta on tullut Suomeen esimerkiksi diplomi-insinöörejä ja lääkäreitä.
Selkouutisten harjoittelija Shadi Hatem tapasi Kristiina Kokon selkouutisten toimittajan kanssa. Kokko kertoo, että Akava käynnistää syksyllä uuden projektin. Siinä Akavan ammattiliittojen jäsenet toimivat mentoreina eli tukevat ja ohjaavat oman alan korkeasti koulutettuja maahanmuuttajia.
Haastattelun lopussa on yllätys: Kristiina Kokko esittää meille runon!
