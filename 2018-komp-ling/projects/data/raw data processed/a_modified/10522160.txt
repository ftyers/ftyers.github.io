Terveysviranomaiset ovat tutkineet, kuinka paljon Suomessa on tyttöjä ja naisia, joille on tehty ympärileikkaus. 

Heitä on Suomessa noin 10 000. Suurin osa heistä on alun perin Somaliasta tai kurdialueilta. 

Lisäksi Suomessa asuu noin 3000 tyttöä tai naista, jotka ehkä joutuvat ympärileikkaukseen. Ympärileikkaus tarkoittaa sukuelinten silpomista. 

Suomessa tyttöjen sukuelinten silpominen on rikos. Tytöt lähetetään ulkomaille toimenpidettä varten. 

Suomessa halutaan estää tyttöjen silpominen. 

Suomen väkiluku on laskettu. Suomalaisia on nyt 5 521 533. 

Suomen väkiluku kasvaa, koska Suomeen muuttaa enemmän ihmisiä kuin täältä muuttaa pois. 

Suomessa syntyy vähemmän ihmisiä kuin täällä kuolee.

Reidar Särestöniemi on kuuluisa suomalainen taiteilija. Särestöniemen maalauksia on harvoin myynnissä. 

Eilen Helsingissä oli taidehuutokauppa. Siellä myytiin Särestöniemen maalaus Kielto ja kaipaus. 

Maalaus kuvaa Reidar Särestöniemen ja runoilija Yrjö Kaijärven rakkaussuhdetta. 

Huutokaupassa ostaja maksoi taulusta 80 000 euroa. 

Ylen tv-uutisten juontaja Matti Rönkä on saanut Selkeä puhuja -palkinnon. 

 Kuuloliitto valitsee joka vuosi yhden tunnetun suomalaisen, joka puhuu selkeästi. Kuuloliitto kiittää Matti Rönkää, koska hän puhuu rauhallisesti ja selkeästi. 

Suomessa on paljon ihmisiä, joiden kuulo on heikentynyt. 

Sää on viikonloppuna aurinkoinen. Pohjoisessa sataa vähän lunta. 

 Etelä- ja Länsi-Suomessa on päivällä muutama aste lämmintä. Yöllä on pakkasta koko maassa. 

 Lapissa on pakkasta myös päivällä. 

