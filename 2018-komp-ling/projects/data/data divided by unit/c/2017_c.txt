-- Ei mitään!... vastasi Sametov harmistuneesti. -- Se oli vain päähänpisto! Molemmat vaikenivat. Äkkinäisen naurunpuuskan jälkeen oli Raskolnikov muuttunut synkäksi ja miettiväksi. Hän nojasi pöytää vastaan ja tuki päätään käsillään. Näytti siltä kuin olisi hän tykkänään unohtanut Sametovin. Vaitioloa kesti jotenkin kauvan. -- Miksi ette juo teetänne ... se kylmenee? sanoi Sametov. 