Antakaa minun suudella hameenne poimuja, minä rukoilen sitä teiltä! Sanokaa: tee se ... ja minä teen sen. Kaikkea tahdon tehdä, mahdotontakin. Mitä te uskotte, sitä haluan minäkin uskoa. Minä voin kaikkea, kaikkea! Älkää katselko minua tuolla lailla! Ettekö tiedä, että tapatte minut!... Hänen liikutuksensa oli niin suuri, että hän melkein oli pyörtyä. Dunja hypähti paikaltaan ja syöksähti ovea kohti. -- Avatkaa, avatkaa! huusi hän. -- Avatkaa! Eikö siellä ole ketään, joka minua kuulisi? 