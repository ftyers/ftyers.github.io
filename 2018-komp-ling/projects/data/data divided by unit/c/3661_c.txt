Mitä? Minä teidät opetan pukemaan sotilaita kasakanviittaan!... Kapteeni ei irroittanut silmiään kenraalista ja puristi yhä tiukemmalle sormensa ohimoilleen, aivan kuin olisi luullut tästä puristuksesta lähtevän ainoan pelastuksensa. -- No, miksi vaikenette? Ken on komppaniassanne koristeltu kuin unkarilainen? -- kysyi ankaran pilkallisesti kenraali. -- Teidän ylhäisyytenne... -- No entä sitten "teidän ylhäisyytenne?" Teidän ylhäisyytenne! Teidän ylhäisyytenne! Mutta mitä sitten seuraa teidän ylhäisyytenne -- ei kenkään tiedä. 