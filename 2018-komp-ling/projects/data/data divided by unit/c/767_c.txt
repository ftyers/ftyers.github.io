"Minä menen toiseen paikkaan", hän sanoi hetken kuluttua. "Varviinko?" "Niin." "Villikissa on varmaan siellä. He eivät huoli hänestä enää tänne." Dorian ravisti olkapäitään. "Minä olen kyllästynyt rakastuneihin naisiin. Naiset, jotka vihaavat meitä, ovat paljoa hauskemmat. Sitä paitsi olo siellä on parempi." "Jokseenkin yhtä hyvä." "Minä pidän siitä enemmän. Juokaamme jotakin. Minun pitää saada jotakin suuhuni." "Minä en halua mitään", sanoi nuorukainen. 