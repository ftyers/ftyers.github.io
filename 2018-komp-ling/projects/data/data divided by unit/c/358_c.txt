"Oivallista, Nastjenka, oivallista!" huusin minä ihastuneena, "ja vaikka minä jo kaksikymmentä vuotta olisin teitä rakastanutkin, niin en tulisi minä kuitenkaan sen hellemmin rakastamaan kuin nytkään!" "Kätenne!" sanoi Nastjenka. "Tässä se on!" vastasin minä, ojentaen käteni hänelle. "Siis, aloitamme minun historiaani." NASTJENKAN HISTORIA. "Puolet historiastani tunnette jo, se on, te tiedätte, että minulla on vanha isoäiti." "Ellei toinen puoli ole sitä pitempi..." keskeytin minä hymyillen. 