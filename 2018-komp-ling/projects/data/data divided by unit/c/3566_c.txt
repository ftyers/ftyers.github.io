-- Ei ole ollut tapausta, että kolmannen halvauskohtauksen jälkeen sairas olisi jäänyt henkiin, -- puhui saksalainen lääkäri huonolla venäjänkielellä eräälle adjutantille. -- Ja miten tuore mies! -- puhui adjutantti. -- Ja kenelle nyt joutuvat nämä rikkaudet? -- hän lisäsi kuiskaten. -- yllä ottajia on, -- saksalainen vastasi. Kaikki katsahtivat taas oveen: se narahti, ja sairaan suojiin pujahti keskimäinen ruhtinatar, vieden tohtorin määräämää juomaa. Saksalainen lääkäri astui Lorrainin luo. -- Kestää kenties aamuun? -- hän kysyi huonolla ranskankielellä. 