"Ei, ei; ei ollenkaan, sen vakuutan", väitti mies. "Teidän kysymyksenne ei kuulu suorastansa kirjaston selitysosastolle, mutta joka tapauksessa minä hyvin mielelläni palvelen teitä." Martin katsahti ihaillen häntä. "Jos minä voisin ratkaista kysymyksen tuolla tavalla, minä olisin tyytyväinen", hän sanoi. "Anteeksi, millä tavoin?" "Tarkoitan, jos minä voisin puhua noin vapaasti ja kohteliaasti ja niin edespäin." "Oh!" virkahti toinen ymmärtäen. "Milloin on sopivin aika? Iltapäivällä -- ei aivan lähellä ruoka-aikaa? 