-- Armelias Jumala, kyllä minä sitä arvelin, että hänestä tulisi varas! Ja Amalia Ivanovna löi kätensä yhteen. -- Ah... Te aavistitte sitä? kysyi Lushin. -- Teillä on siis ollut syytä epäillä häntä? Minä pyydän Teitä, arvosa Amalia Ivanovna, ajatelkaa sanojanne, jotka sitä paitsi ovat lausutut todistajain läsnäollessa! Kaikki alkoivat nyt liikkua ja kaikki alkoivat puhua. Nyt tuli Katerina Ivanovna äkkiä tajuihinsa ja hyökkäsi Lushinin kimppuun. -- Syytättekö häntä varkaudesta? Sanotteko, että Sonja on varas? Oi, Te olette konna! 