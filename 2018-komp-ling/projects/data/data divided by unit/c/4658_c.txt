-- Käsketkö sinä minun menemään ja vaikenemaan, koska nyt -- _päivä_ tulee? Maailma on syvä --: ja syvempi kuin päivä milloinkaan on ajatellut. Ei kaikella tarvitse olla päivälle sanoja. Mutta päivä tulee: niinpä erotkaamme nyt! Oi taivas minun ylläni, sinä häveliäs! Hehkuva! Oi sinä minun onneni ennen auringonnousua! Päivä tulee: niinpä erotkaamme nyt! -- Näin puhui Zarathustra. Pienentävästä hyveestä. 