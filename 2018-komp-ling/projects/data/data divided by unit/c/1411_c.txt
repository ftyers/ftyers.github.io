Minä opin sen jo, kun olin vain pikkuinen poika." "Se ei ole kaunis tapa, tiedäthän", nuhteli Ruth. "Se haisee kuin myrkky." "Se on tupakan syy. Minä voin hankkia vain halvimpia lajeja. Mutta odotahan, kun minä olen saanut tuon neljänkymmenen dollarin maksuosoituksen -- minä voin käyttää tupakkaa, joka ei olisi enkeleillekään vastenmielistä. Mutta tämä ei ollut huonosti, vai oliko -- kaksi hyväksymistä kolmena päivänä? Ne neljäkymmentäviisi dollaria maksavat melkein kaikki minun velkani." "Kahden vuoden työllä?" kysyi Ruth. 