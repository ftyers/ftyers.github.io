-- Pääsitkö ehjänä, Petrof? -- kysyi eräs. -- Kylläpä löylyn saivat, veliseni. Eivät enää pistä tänne nokkaansa, -- puhui toinen. -- On kuin säkissä. Mutta miten he omiaan löylyttivät! On kuin säkissä; onpas pimeä, pojat. Eikö kellään ole juotavaa? Ranskalaisten viimeinen hyökkäys oli torjuttu. Ja taas lähtivät Tushinin tykit eteenpäin. Pimeys oli täydellinen, kuului vain ympäriltä jalkaväen astunnan töminää. 