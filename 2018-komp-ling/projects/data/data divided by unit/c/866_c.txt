-- Eikä ole. Ja mitä oletkaan saanut päähäsi? -- Veliseni, minä olen itse juoksennellut noita teitä, tunnen sen vuoksi kaikki väärinpelaajain konstit. Minä sanon sinulle, että tuo silmälasipää mies on väärinpelaaja. Herkeä pelaamasta, ole niin hyvä. Pyydän sinua toverina. -- No, minä pelaan vain yhden pelin ja lopetan sitten. -- Kyllä minä tiedän, millainen se yksi peli on. No, katsotaanhan. He tulivat takaisin huoneeseen. Yhdessä ainoassa pelissä Iljin taas hävisi tuntuvasti. 