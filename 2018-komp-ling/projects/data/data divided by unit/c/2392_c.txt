vangita minut, niin vangitkaa. Mutta minä en siedä kauvempaa, että Te nauratte minulle vasten naamaa, että Te kiusaatte minua... Hänen huulensa värisivät, hänen silmänsä liekehtivät vihasta ja hänen tähän asti painunut äänensä kävi yhä voimakkaammaksi. -- Minä en siedä sitä! huudahti hän lyöden nyrkkinsä pöytään. --Kuuletteko Porfyrius Petrovitsh, minä en siedä sitä! -- Mutta mitä, Jumalan tähden, tämä taas on! keskeytti Porfyrius Petrovitsh näöltään mitä tuskallisempana. Kuoma kulta, Rodion Romanovitsh! Rakkaimpani! Mikä teidän on? 