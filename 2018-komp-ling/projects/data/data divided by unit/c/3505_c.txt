-- No niin, kenen puoleen käännyit Borjenkan asiassa? -- kysyi kreivitär. -- Onhan sinun poikasi jo kaartin upseeri, mutta minun Nikolushkani yhä vielä junkkari. Ei ole kuka hommaisi. Kenen puoleen käännyit? -- Ruhtinas Vasilin. Hän oli sangen ystävällinen. Heti suostui kaikkeen, ilmoitti keisarille, -- puhui Anna Mihailovna riemuissaan, täydellisesti unohtaen nöyrtymisen, mikä vei hänet perille. -- Onko hän vanhentunut, ruhtinas Vasili? -- kysyi kreiyitär. -- En ole häntä tavannut sitten teatterinäytäntöjemme Rumjantsovien luona. 