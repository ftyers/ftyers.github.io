Sotamiehet puhua pälpättivät vilkkaasti. -- Onkohan siinä perää, ettei Kutusof näe toisella silmällään. -- Tottahan se on. Silmäpuoli hän on. -- E-ei veliseni, paremmin hän näkee kuin sinä. Saappaat ja jalkarievut -- kaikki tarkasti. -- Kun hän, veliseni, katsahti jalkoihini ... ai! ajattelin... -- Mutta entäs se toinen, itävaltalainen, aivan oli kuin liiduttu. Aivan kuin jauho, valkea. Ja entäs tällaisen puvun puhdistaminen! 