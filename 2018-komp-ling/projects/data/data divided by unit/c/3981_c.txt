Hän katseli tuijottavan kysyvästi ystävänsä silmiin, turhaan etsien vastausta johonkin kysymykseen. Gavrila vanhus toi viiniä. -- Lähetänkö kutsumaan Alfons Karlovitshia? -- kysyi Boris. -- Hän kilistelee kanssasi, minä en voi. -- Lähetä, lähetä! No, minkälainen on tuo saksalainen? -- kysyi Rostof, hymyillen pilkallisesti. -- Hän on sangen, sangen hyvä, hauska ja rehellinen mies, -- vastasi Boris. Rostof katsahti vielä kerran kysyvästi ystävänsä silmiin ja huoahti. 