-- Rodja, Rodja, sovi kanssamme ja anna kaiken olla kuten ennenkin! huudahti äiti raukka. Hän kääntyi ja meni hitaasti ulos huoneesta. Dunja riensi hänen jälkeensä. -- Veli, mitä sinä teet? kuiskasi hän kauhistuneena. Rodja katsoi surullisesti häneen. -- Ei se ole mitään ... minähän tulen takaisin, mumisi hän puoliääneen ikäänkuin ei hän olisi tietänyt, mitä sanoisi. -- Tunnoton omanvoiton pyytäjä! huusi Dunja. 