    sa sanomaton, sa peitetty, peljättäväinen!     Sa metsämies pilvien takainen!     Sun maahan-vasamoitsemanas,     Sa ilkku-silmä, mua mi pimeydestä vaanit:     -- niin minä makaan,     kiemurtelen, kierielen kiduttamana     iankaikkisten tuskien kaikkein,     sun osumanas,     sa metsämiesten julmin,     sa tuntematon -- jumala!     Osu syvempään!     Osu vielä kerran!     Sydän lävistä, särje tää!     Miksi kidutat näin     väkätylsin nuolin?     Miksi katsot jälleen,     sa ikiahne inehmotuskan,     pahansuovin jumal-salama-silmin?     Et tappaa tahdo,     vain kiduttaa, kiduttaa?     Mitä -- _minusta_ kidutat,     sa pahansuopa tuntematon jumala? --     Hahaa! Sa hiivit luo? 