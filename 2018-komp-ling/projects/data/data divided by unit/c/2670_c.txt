-- Te olette peluri myöskin, luulen ma? -- En, väärinpeluri ei ole peluri! -- Te olette siis pelannut väärin? -- Niin, olen pelannut väärin! -- Oo, sitten kai olette myös ollut vangittuna? -- Ehkä. Entä sitten?... -- Teillä kai on ollut tilaisuus haastaa vastustajanne kaksintaisteluun ... tai sen tapaseen; se vaikuttaa virkistävästi! -- Minä en voi sanoa mitään sitä vastaan, en ylipäänsä ole mikään mestari filosofeeraamisessa. Sitä paitsi tunnustan, että etupäässä olen tullut tänne naisten tähden. 