-- Voin hyvin... Oletko ollut täällä kauvan, Rasumihin? -- Sanoinhan minä sinulle jo äsken, että olen odottanut kolme tuntia! -- Ei, vaan ennen? -- Miten ennen? -- Miten kauvan siitä on kuin sinä tulit tänne? -- Olenhan sen jo sanonut kerran, oletko unohtanut sen? Raskolnikov mietti. Hän voi vain epäselvästi muistaa, mitä ennen oli tapahtunut ja hän katsoi kysyvästi Rasumihiniin. -- Hm! sanoi tämä, -- siis unohtanut sen kuitenkin! Minusta tuntuu siltä kuin et sinä vielä olisi aivan... No, kyllä kai tilasi paranee nyt unen jälkeen... Aivan varmasti, sillä sinähän näytät jo vallan toiselta. 