Mutta Anna Mihailovna otti muutaman askeleen, jottei jäisi salkusta, ja tarttui lujemmin kiinni. -- Oh, -- lausui ruhtinas Vasili nuhtelevasti ja ihmetellen. (Hän nousi seisaalleen.) -- Tämä on naurettavaa. _Voyons_, päästäkää. Sanon teille. Ruhtinatar Katish jätti salkun. -- Ja te myös! Anna Mihailovna ei totellut. -- Päästäkää, olenhan sanonut. Otan toimittaakseni asian. Menen ja kysyn kreiviltä. Minä! ... lienee teille kylliksi. 