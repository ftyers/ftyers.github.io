-- Minä... Esikunta-upseeri ei ehtinyt sanoa sanottavaansa. Ohi kiitävä tykinluoti pakoitti hänet kumartumaan satulassa. Hän vaikeni, ja juuri kun hän aikoi jatkaa puhettaan, suhisi hänen ohitseen taas luoti. Hän käänsi hevosensa ja lähti ratsastamaan täyttä neljää. -- Peräytykää! Kaikki peräytykää! -- huusi hän kaukaa. Sotilaat alkoivat nauraa. Hetken kuluttua saapui adjutantti tuoden saman käskyn. 