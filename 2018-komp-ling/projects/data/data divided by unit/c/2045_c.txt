-- Tahdon vuokrata huoneuston, sanoi hän, -- katsoa sitä. -- Yöllä ei vuokrata mitään huoneustoja, ja muuten täytyy teillä olla talonmies mukananne! -- Lattia on pesty; se kai maalataan? jatkoi Raskolnikov -- eikö siinä enää ole verta? -- Mitä verta? -- Jälkiä vanhuksesta ja hänen sisarestaan, luonnollisesti, jotka täällä murhattiin! Tässä oli suuri verilätäkkö. -- Mutta mikä sinä oikeastaan olet? kysyi työmies rauhattomasti. -- Minäkö? 