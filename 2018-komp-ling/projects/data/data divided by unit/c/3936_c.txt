-- En, olen siirtynyt armeijaan, -- vastasi Anatol, vaivoin pidätellen nauruaan. -- Vai niin!. Se on oikein. Mitä aijotte, rakkaani, tahdotteko palvella keisaria ja isänmaata? Aika on rauhaton. Tuollaisen reiman pojan on palveltava, on palveltava. Palveletteko rintamassa? -- En, ruhtinas. Rykmenttini on lähtenyt rintamaan, mutta minä olen määrätty... Mihin minä taas kuulunkaan, isä? -- kysyi Anatol nauraen isältään. 