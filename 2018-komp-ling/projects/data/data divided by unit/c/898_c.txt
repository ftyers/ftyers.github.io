-- Ettekö rupea millään ehdolla? Taas sama liike olkapäillä. -- Mutta kun minä oikein pyytämällä pyydän teitä... No, rupeatteko pelaamaan? Äänettömyys. -- Rupeatteko pelaamaan? -- kysyi kreivi toistamiseen. -- Varokaa! Sama äänettömyys ja nopea silmäys silmälasien yli kreivin kasvoihin, jotka jo alkoivat synkistyä. -- Rupeatteko pelaamaan? -- huudahti kreivi kovalla äänellä ja iski nyrkillään pöytää niin että viinipullo kaatui ja viini virtasi ulos. -- Tehän olette voittanut vääryydellä! Rupeatteko pelaamaan? Kysyn kolmannen kerran. 