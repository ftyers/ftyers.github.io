-- Se ei ole onnistuva teille. -- Ehkä, jos me opimme tuntemaan toisemme. -- Uskotteko, että meistä voisi tulla lähemmät tuttavat? -- Miksi ei? kysyi Svidrigailov nauraen, jonka jälkeen hän otti hattunsa ja nousi. -- Aikomukseni ei ollut vaivata teitä niin kauvan, vaikkakin minä jo aamulla miellyin teidän kasvoihinne. -- Oletteko te siis nähnyt minut ennen? kysyi Raskolnikov levottomasti. -- Kyllä sattumalta ... minusta tuntuu alinomaa niinkuin meidän välillämme olisi joku sympaattinen side... Mutta älkää hermostuko, tapani ei ole tunkeutua... -- Mutta suvaitkaa kysyäkseni: aiotteko matkustaa pian? 