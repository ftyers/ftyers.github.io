-- Älä lähde poliisikonttoriin, vaan Porfyriuksen luo! huudahti Rasumihin syvästi liikutettuna. -- Ah, miten se minua ilahduttaa! Menkäämme heti hänen luokseen. Hän asuu tässä lähellä. -- Menkäämme. -- Hän tulee erittäin iloseksi saadessaan tutustua sinuun. Eilen viimeksi puhuin sinusta hänen kanssaan. Sinä siis tunsit tuon vanhan vaimon ... sehän oli erittäin hauskaa, ah ... Sofia Ivanovna... -- Sofia Semjonovna, oikaisi Raskolnikov. Sofia Semjonovna, hän on minun ystäväni, Rasumihin, sangen hyvä ihminen... 