"Hiljaa -- --" (ja tässä Zarathustra ojensihe ja tunsi nukkuvansa.) "Ylös, puhui hän itselleen, sinä nukkuja; sinä keskipäivännukkuja! No niin, pystyyn jo, te vanhat sääret! On aika, on yli ajan, monta hyvää taivalta on teillä vielä jäljellä -- "Nyt te jo nukutte liiaksi, kuinka kauan toki? Puoli iäisyyttä! No niin, hereille nyt, vanha sydämeni! kuinka kauan sinä saatat -- valvoa tällaisen unen jälkeen?" (Mutta silloin hän nukkui jo uudelleen, ja hänen sielunsa kiisti häntä vastaan ja puolusti itseään ja laskeutui jälleen levolle) -- "Laske minut! Hiljaa! Eikö maailma juuri ikään tullut täydelliseksi? 