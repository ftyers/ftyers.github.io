Denisof heitti patjat lattialle, mutta kukkaroa ei löytynyt. -- Tämäpäs ihmeellistä! -- Odotahan, ethän vain pudottanut? -- sanoi Rostof, nostellen ja puristellen patjoja. Sitten nosti hän peitteen ja ravisti sitäkin. Kukkaroa ei löytynyt. -- Enhän vain muista väärin? En, ajattelin vielä pistäessäni kukkaroa, että sinä aivan kuin aarretta haudot, -- sanoi Rostof. Tuohon panin kukkaron. Missä se on? -- kysyi hän Lavrushkalta. 