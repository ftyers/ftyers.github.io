"Mikä on rakkaus? Mikä on luominen? Mikä on kaipuu? Mikä on tähti?" -- niin kysyy viimeinen ihminen ja vilkuttaa silmiänsä. Maa on silloin käynyt pieneksi ja sen päällä hyppii viimeinen ihminen, joka tekee kaiken pieneksi. Hänen sukunsa on häviämätön kuten maakirppu: viimeinen ihminen elää kauimmin. "Me olemme löytäneet onnen" -- sanovat viimeiset ihmiset ja vilkuttavat silmiänsä. He ovat jättäneet seudut, missä oli vaikeata elää: sillä lämpöä tarvitaan. Naapuria rakastetaan vielä ja hangataan kylkeä häneen: sillä lämpöä tarvitaan. 