-- Lähdetkö? -- Ja hän alkoi taas kirjoittaa. -- Tulin jäähyväisille. -- Suutele tähän, -- hän osoitti poskeaan: -- kiitos, kiitos! -- Mistä minua kiitätte? -- Siitä, ettet vitkastele, ettet riipu akkaväen liepeissä. Palvelus ennen muita. Kiitos, kiitos! -- Ja hän jatkoi kirjoittamistaan, niin että pirskeet lentelivät rapisevasta kynästä. -- Jos on sinulla jotain sanottavaa, niin sano. Voin kuunnella ja kirjoittaa samalla, -- hän lisäsi. 