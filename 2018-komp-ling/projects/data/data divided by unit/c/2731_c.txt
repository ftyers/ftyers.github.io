Dunja vavahti, viritti hanan ja kohotti taas revolveria. -- Antakaa minun mennä! huudahti hän epätoivosena. -- Minä vannon ampuvani vielä kerran ... minä ... tapan teidät. -- No, entä sitten?... Kolmen askeleen päästä kai ei ole vaikeata tavata minuun. Mutta ellette tapa minua ... niin... Hänen silmänsä säkenöivät ja hän otti pari askelta Dunjaa kohti. Dunetshka ampui, mutta ... laukaus petti. -- Huonosti ladattu. Eipä vahinkoa. Pankaa uusi nalli sijaan, minä odotan. 