Minun on mentävä Athenaeumiin. Tähän aikaan me siellä nukumme." "Kaikkiko, mr. Erskine?" "Kaikki neljäkymmentä neljässäkymmenessä nojatuolissa. Me harjoittelemme tulevaa englantilaista kirjallisuusakatemiaa varten." Lordi Henry nousi ylös nauraen. "Minä lähden Hyde Parkiin", hän sanoi. Astuessaan ulos ovesta Dorian Gray kosketti häntä käsivarteen. "Saanko minä seurata teitä", hän mutisi. 