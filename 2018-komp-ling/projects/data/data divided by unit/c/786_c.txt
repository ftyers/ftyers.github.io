"Te keikailette liiaksi hänen kanssansa", sanoi lordi Henry serkulleen. "Pitäkää varanne. Hän on hyvin lumoava." "Jos hän ei olisi sitä, niin ei olisi mitään taisteluakaan." "Siis kreikkalainen kreikkalaista vastaan?" "Minä olen trojalaisten puolella. He taistelivat naisen tähden." "He tulivat voitetuiksi." "On pahempaakin olemassa kuin tappiota", herttuatar vastasi. "Te nelistätte höllin ohjin." "Elämä käy tasakäyntiä", kuului vastaus. 