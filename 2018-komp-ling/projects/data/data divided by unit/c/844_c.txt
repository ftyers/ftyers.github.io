tahi yksinkertaisesti... ei, toverina hän ei tee sitä..." lohdutteli hän itseään. -- Anna ruokaa Blücherille, Sashka! -- huusi kreivi. Sashka tuli esille. Hän oli juonut viinaa matkan päälle ja oli melko juovuksissa. -- Taaskaan et ole malttanut olla juomatta itseäsi humalaan, lurjus!... Anna ruokaa Blücherille! -- Ei sillä hengenhätää ole. Kas kuinka lihava se on! -- vastasi Sashka silittäen koiraa. 