-- Vai sinä sen löysit! Oletpas sukkela, -- huusi toinen käheällä äänellä. Sitten tuli laiha, kalpea sotilas, jonka kaulan ympäri oli kääritty verinen jalkariepu. Kiukkuisella äänellä vaati hän tykkimiehiltä vettä. -- Pitääkö tähän kuolla kuin koiran? -- hän kysyi. Tushin käski antaa hänelle vettä. Sitten juoksi nuotiolle iloinen sotilas, sanoi tulleensa lainaamaan tulta jalkaväelle. -- Tulta tuiveruista jalkaväelle! Terve mieheen, veli hopeat, kiitos ja kunnia tulesta, korkoineen maksamme, -- hän puhui, lennättäen jonnekin pimeyteen tulista kekälettä. 