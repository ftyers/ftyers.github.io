-- Ai niin, mitä hän sanoi? virkkoi Pulcheria Alexandrovna. Raskolnikov kohotti päätänsä. -- Hän tahtoo lahjoittaa sinulle kymmenentuhatta ruplaa ja toivoo tapaavansa sinut minun läsnäollessani. -- Tavata häntä? Ei konsanaan! huudahti Pulcheria Alexandrovna, ja kuinka hän uskaltaa tarjota hänelle rahaa! Raskolnikov ilmoitti heille lyhyesti ja selvästi keskustelunsa Svidrigailovin kanssa. -- Mitä sinä hänelle vastasit? kysyi Dunja. 