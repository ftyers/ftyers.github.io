-- Mikä sinua vaivaa? huudahti Rasumihin ja tarttui hänen käteensä. Hän istuutui jälleen. He katselivat häntä kummeksien. -- Niin, miksi olette kaikki niin ikävännäköisiä, sanoi hän voimakkaasti. -- Jutelkaa keskenänne. En voi mitään kuulla. -- Jumalan kiitos, ettei ollut pahempaa! Luulin että hän pyörtyisi kuten eilen, sanoi Pulcheria Alexandrovna ristien itsensä. -- Mikä sinua vaivaa, Rodja? sanoi sisar. 