— Juuri häntä minä tarkoitan, Wallander sanoi. — Onko jotain tapahtunut? Agnes Ehn kysyi. — Valitettavasti Alexandersson on kuollut, Wallander sanoi. Nainen näytti pelästyneeltä. — Kamalaa. Mitä tapahtui? hän kysyi. — Emme tiedä vielä, Wallander vastasi. Toistaiseksi tiedämme vain, että hän on kuollut. Onko teillä mitään tietoa, mitä hän teki täällä Svartessa? Hän on kai käynyt tapaamassa jotakuta. 