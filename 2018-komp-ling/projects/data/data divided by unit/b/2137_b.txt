— Siivoan kolmena aamuna viikossa, maanantaisin, keskiviikkoisin ja lauantaisin, Hilda Anderson kertoi Wallanderille. — Mihin aikaan tulit studiolle tänä aamuna? Wallander kysyi. — Tavalliseen aikaan, viiden jälkeen. Minulla on oma avain, siivooja vastasi. Wallander nyökkäsi. — Ovi oli kai lukossa? hän kysyi. Kukaan ei ollut murtanut lukkoa? — Ei, ainakaan en huomannut mitään sellaista, siivooja vastasi. Avasin oven avaimella ja menin sisään. Olin juuri ottamassa takkia päältä. 