Anna Liisa Anni oli kipeä. Hän ei nukkunut koko yönä, vaan valitti1 vain kipeää oloaan. Äiti valvoi kehdon2 vieressä. Hän yritti välillä ottaa Annin syliin ja rauhoitella tätä. Hän yritti painaa Annin itseään vasten. Hän yritti saada Annin rauhoittumaan hyväilyn3 avulla. Turhaan. Anni itki. Hänen suunsa oli kuuma, hänen ruumistaan poltti, ja hän hengitti raskaasti. Talossa ei ollut edes valoja. Pieni kynttilä paloi loppuun jo iltayöllä. Mari jäi pimeään lapsensa kanssa. Pari kyyneltä herahti4 silmään, mutta hän pyyhki ne pois ja yritti lopettaa itkemisen. Hän tiesi, ettei itku kuitenkaan auttanut. Yö oli pitkä. Marin mielestä huone tuntui pelottavalta. Hän istui sängyn laidalla. Paljaat jalat roikkuivat alhaalla. Niitä palelsi, mutta hän ei halunnut edes hakea sukkia, koska hän oli tottunut pahempaan. Sen sijaan hän olisi halunnut mennä nukkumaan, koska hän oli väsynyt. Annin takia hän ei kuitenkaan voinut mennä. Mies makasi seinän puolella ja kuorsasi. Hän ei herännyt koko yönä, vaikka lapsi valitti. Vasta aamulla hän käänsi kylkeä ja avasi samaan aikaan vähän silmiään. 