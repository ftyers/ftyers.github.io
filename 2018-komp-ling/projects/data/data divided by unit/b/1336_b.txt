Rouva ja Viivi meluavat öisin. Kuka siinä metelissä voi nukkua? Kaisu pamauttaa kaapin oven kiinni niin että astiat helisevät. — Tämä peli ei vetele! Miksi ne eivät muuta jo pois? Kaisu sanoo painavasti. — Muuttaminen ei ole äidille helppo asia, Erni puolustelee. — Minulle hän sanoi, että hän haluaa muuttaa huvilaan järven rantaan, Kaisu tokaisee ja jatkaa: — Minä en kestä Viiviä kaupassa. Viivi ei tee muuta kuin sotkee. — Taidat vain olla väsynyt, Erni sanoo surullisena. 