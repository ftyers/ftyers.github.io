Vartijat eivät tee työtä 3 päivään, koska vartiointialalla on riitaa palkoista. Ammattiliitto PAM kertoo, että riita koskee noin 8500 työntekijää. He tekevät esimerkiksi vartijan, turvatarkastajan ja vahtimestarin töitä. Afganistanissa on ollut vaalit. Afganistanilaiset valitsivat viikonloppuna uuden parlamentin. Terroristijärjestöt häiritsivät vaaleja. Kymmeniä ihmisiä kuoli vaalien aikana väkivallan takia. Äänestäjien suurin toive on, että Afganistaniin tulee rauha. Monet toivovat myös, että naisten asema paranee. Hyvä asia oli jo se, että vaaleissa oli yli 400 naisehdokasta. 