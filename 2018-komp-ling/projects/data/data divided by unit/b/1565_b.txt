Vähän ajan päästä hän pysähtyi ja kääntyi. Koiraa taluttavaa miestä ei enää näkynyt. Mies tietää jotain, Wallander ajatteli. Hän oli nähnyt miehen silmistä, että tämä tiesi jotain, mitä ei halunnut kertoa. Wallander mietti, mitä se voisi olla. Wallander katseli ympärilleen. Ranta oli tyhjä. Hän seisoi aivan hiljaa useita minuutteja. Sitten hän käveli takaisin autolleen ja ajoi kotiin. Seuraavana aamuna Wallander heräsi aikaisin ja hikisenä. 