Kaisu lainaa haudankaivajalta rautakangen ja lapion. Kivi on painava, mutta Kaisu saa sen suoraksi. — Minä tunnen sinut, haudankaivaja sanoo. — Sinä olet se tyttö, joka voitti Vähäsen Mannen. Sitä se Manne ei kestänyt, vaan tappoi itsensä. Kaisua alkaa itkettää. Hän kävelee nopeasti pois hautausmaalta. Linja-autossa Kaisua itkettää yhä. Hän katsoo ikkunasta ohikiitävää metsää. Se oli tapahtunut kouluaikana. Kaisu oli mennyt tyttöjen kanssa urheilukentälle. Miehet olivat työntäneet kuulaa. Vähäsen Manne oli ollut kylän paras, piirin mestari. 