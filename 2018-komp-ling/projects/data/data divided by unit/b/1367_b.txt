Eräänä kesäpäivänä joukko poikia ajaa mopoilla kaupan eteen. He haluavat ostaa tupakkaa. —   Sitä myrkkyä ei alaikäisille myydä, Kaisu tokaisee pojille. Pojat alkavat haastaa riitaa. He osoittavat kylän vanhoja ukkoja, jotka istuvat kaupan nurkassa: —   Myythän sä noille kääkillekin! Ukot jähmettyvät paikoilleen. Kaisun sydän jyskyttää ja kämmenet hikoilevat. Äkkiä yhden pojan kädessä välähtää. Hänellä on kädessä puukko. — Tässä on tuliaisia Ruotsista. Anna röökit tänne. Joka ikinen aski! poika uhoaa.  Kaisun silmissä pimenee. Hän tempaisee pojan käsilleen ja heittää kaupan portailta sireenipensaaseen. 