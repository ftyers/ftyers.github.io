—    Onko täällä ketään? Fred huusi. Ääni kajahti outona aution kaupungin hiljaisuudessa. Kaiku kiiri hetken pitkin katuja ja sitten oli taas hiljaista. Vinkuva ääni, jonka Fred oli kuullut hautausmaalla, alkoi uudelleen. Fred painoi kädet korvilleen, mutta se ei auttanut. Ääni raastoi hänen rum-pukalvojaan ja tunkeutui lamaannuttavana hänen hermostoonsa. —    Ei! Ei enää! Fred huusi. — Missä kaikki ihmiset ovat? Kuuletteko? Vastatkaa? Lopettakaa tämä ääni! En kestä enää! 