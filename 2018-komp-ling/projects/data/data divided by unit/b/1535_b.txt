Hän lähti omaan kotiinsa. Hetken päästä hän tuli takai - sin toisen miehen kanssa ja vei sängyn pois. Mari tyhjen - si vaateriekaleet1 ja vanhan patjan nurkkaan. Seinä jäi au - tioksi. Koko huone oli tyhjä. Ei ollut muita huonekaluja kuin tuoli, pöytä ja kehto. Pojat siirtyivät uunin luota en - tiselle sängyn paikalle. He olivat saaneet uuden ja ava - ramman leikkipaikan. Mari siivosi luudalla hämähäkinverkkoja seinästä. Hän korjasi kengät, joita sängyn alla oli säilytetty, nurkkaan ja kuiskasi sitten Hellulle: ”Tuudita nyt hyvin lasta, ettei se herää. Minä käyn kysy - mässä, saisiko rouvasyhtiöltä2 jo käsitöitä.” ”Viivyttekö kauan?” ”Vain hetken.” Hellu istui entiselle paikalleen, ja äiti lähti kaupungil - le. Huoneeseen tuli tyhjyyden ja turvattomuuden tunne, kun hän sulki oven perässään. 