Oh hoh! Patulle valkeni, ettei hän ihan vielä päässyt lähtemään. Patu käveli takaisin serkun ovelle ja soitti ovikelloa. Serkku avasi oven näyttäen hämmästyneeltä. — Ei unohtunut mitään, Patu sanoi ennen kuin serkku ehti kysyä. — Olisi pikkuisen Emmalle asiaa, Patu sanoi ja meni serkun ohi sisälle. Kun Emma tuli eteiseen Patu näytti merenkulkijan valokuvaa hänelle. — Tämä taisi jäädä sinulta autoon? Patu sanoi. Emma katsoi kuvaa pää kallellaan ja nyökkäsi. 