Lapset soittivat Tampereen hotellit läpi. Viimein he löysivät Jussin ja saivat hänet Tammer-hotellista puhelimeen. Lapset käskivät Jussin lähteä heti kotiin. Vanha mies tuolla tavalla maailmalla hummailemassa. Ei se sellainen passaa. Oli tietysti polskittu Näsijärvessä aika konjakeissa. Sydänvikainen pappa! Ja kukas naikkonenkin siinä kuvassa oli? Jussi soitti Liisalle. — Minun täytyy lähteä bisneksiä hoitamaan. Pidetään yhteyttä, sanoi Jussi. 