Sitten isäntä sanoi tiukasti: — Olette kaataneet puita ilman lupaa minun metsästäni! Vanhempi miehistä nyökkäsi nolon näköisenä. — Hyvitämme asian, jos vaan jollain lailla voimme, hän sanoi nöyrästi. Matikaisen isäntä mietti, mitä varkaille tekisi. Soittaisiko poliisin? Ei sentään. Vaivaa siitä tulisi hänellekin. Kului vähän aikaa. Sitten isäntä oivalsi: — Minäpä tiedän, millä hyvitätte varkauden. Istutaan autoon ja ajetaan meidän pihatielle. 