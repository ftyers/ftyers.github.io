  Jonkun kyynärpää osui kylkeen, mutta Elsa vain keinui silmät kiinni Tarmon sylissä. Taas törmättiin. Joku pyysi anteeksi. Olipa tutun kuuloinen ääni.   Liian tutun, Elsa tajusi ja räväytti silmät auki. Tarmo pyöritti sulavasti. Elsa joutui kurkkimaan hänen olkansa yli toisiinsa uppoutunutta pariskuntaa.   Naisen iso kampaus peitti miehen kasvot. Kun pari kääntyi, Elsa näki miehen. Mies katsoi tyrmistyneenä suoraan Elsaan. 