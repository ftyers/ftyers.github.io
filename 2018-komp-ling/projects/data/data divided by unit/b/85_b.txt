Italian Anna tuli Suomeen nyt, koska hän halusi vaihtelua elämään. Italiassa suhde poikaystävään meni poikki. Suomessa Annalla on aikaa ajatella elämää. Annan kotikaupunki on Sorrento, mutta hän opiskeli Napolissa. Anna opiskeli saksaa ja englantia, ja hän teki työtä matkaoppaana. Nyt Anna miettii, haluaako hän tehdä matkailualan töitä Suomessa vai Italiassa. Molemmat Annat kehuvat Suomen koulua. Koulu on ilmainen, ja koululaiset saavat myös ruokaa. Myös yliopisto on Suomessa ilmainen, niin ei ole Australiassa tai Italiassa. Koska rahaa on pakko säästää, monet nuoret asuvat pitkään vanhempien luona, Italian Anna kertoo. Australian Anna on huomannut myös toisen eron: Australiassa opettajille sanotaan "herra" tai "rouva", Suomessa opettajia kutsutaan etunimellä. 