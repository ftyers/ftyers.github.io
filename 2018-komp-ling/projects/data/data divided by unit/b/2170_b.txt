Johtaja näytti levottomalta. — Onko hänellä jotain tekemistä murhan kanssa? hän kysyi. — En usko, Wallander vastasi, mutta mietin kuitenkin, kuka hän on. — Matildan luona käy vähän vieraita, johtaja kertoi. Aluksi vain hänen äitinsä kävi hänen luonaan. Matilda tuskin huomaa, jos hän saa vieraita. Hän on sekä sokea että kuuro. Mutta onhan se silti hauskaa, että hänellä käy vieraita. — Milloin toinen nainen alkoi käydä täällä? Wallander kysyi. 