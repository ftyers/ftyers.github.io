Nuotion loimussa lapsi tapitti miestä kulmakarvat koholla, ymmyrkäisin silmin. Viaton näky sai miehen naurahtamaan. Hän ojensi makkaran vekaralle ja asteli hakemaan isoja puupölkkyjä ja kirveen. —        Teen meille klapeja, joilla me ruokitaan kamiinaa yöllä.Tai siis, älä oo huolissas, et sä sitä joudu tekemään. Mä oon ihan suosiolla Kipinä-Mikko koko yön. Kun en mä kumminkaan saa unta. vahdin samalla, ettei kipinät sytytä meitä. Mies laittoi pölkyn kerrallaan kannon päälle ja iski ne kirveellä pienemmiksi. —    Aamulla sitten nuohotaan kamiinan savupiippu. Noki muuttuu muuten kipinöiksi, jotka lentää ens kerralla teltan päälle ja tekee siihen reikiä. Anssi ei tykkäisi siitä. 