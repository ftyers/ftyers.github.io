Ei ole tahti muuttunut Suomen rautateillä. Junat kulkee aina vaan myöhässä, hattumies jatkoi. Pariskunta katsoi toisiaan. Mitä tuohon sanoisi? Jos sanoo juu, on muka heti samaa mieltä. Jos sanoo ei, silloinkin menee vastaus vähän pieleen. Niin kuin tahtoisi riitaa haastaa. Vanha mies sanoi: — Niin. Hänen vaimonsa nyökkäsi. Vaimo ehkä ajatteli, että mies kyllä tietää, kuinka ollaan ja vieraille puhutaan. 