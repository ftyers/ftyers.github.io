Alakerrassa Kaisun veli Eero riitelee vaimonsa Hellin kanssa. Kaisu sanoo kyllästyneenä: — Minä en kestä enää kuunnella tuota riitelemistä. Kaisu näyttää äidilleen ilmoitusta sanomalehdessä. Siinä etsitään kauppa-apulaista Ruutinojan Sekatavaraan. Apulaiselle luvataan oma huone ja ilmaiset ateriat. Kaisu sanoo: — Minä aion hakea tätä työpaikkaa. Ruutinoja sijaitsee syrjässä, mutta se on järven rannalla. Työpäivän jälkeen voi mennä uimaan, Kaisu miettii. Kaisu soittaa kauppaan. Hänen sydämensä hakkaa ja ääni värisee jännityksestä. Puhelimeen vastaa mies. Miehen ääni kuulostaa kiltiltä. 