— Tahtookos mieskin muuttaa? Asko uteli. — No. Se on sellainen juttu, Sirpa sanoi ja meni miettivän näköiseksi. Askoa kadutti: mitäs hän kaikkea kyseli. Sirpa yskäisi. Hän oli hetken hiljaa ja kertoi sitten totisen näköisenä: — Oltiin kihloissa. Naimisiin piti mennä. Sitten sain yllättäen tietää, että se hunsvotti petti minua toisen naisen kanssa. Vaikka odotin jo vauvaa. 