— Tämän! Kaisu sanoo ja nostaa nyrkkinsä uhkaavasti Viivin kasvojen eteen. — Näillä käsillä olen raatanut ja tehnyt sikalasta ihmisten asunnon! Kaisu palaa huvilalta kotiin Ernin luo. Hän istuu miehensä viereen ja kysyy vakavana: — Mitä minä merkitsen sinulle ja kaupallesi? Olenko minä sinun vaimosi vai palkaton apulainen? Erni näyttää avuttomalta. Hän ei osaa sanoa mitään. Pihalta kuuluu auton ääni. Viivi ajaa kaupalle kovaa vauhtia ja jarruttaa oven eteen. Hän juoksee ovesta sisään. 