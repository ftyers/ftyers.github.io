Erni istuu hölmön näköisenä. Hän ei tunnu ymmärtävän, mistä Kaisu puhuu. Kaisu jatkaa: — Minulle riittää nyt. Löydän työtä toisesta paikasta, missä minua kohdellaan ihmisenä. — Vien sinut huomenna asemalle, Erni lupaa ja sanoo sitten hiljaa: — Olisin minä sinua tarvinnut. Kaisun käy miestä vähän sääliksi. Hän sanoo kuitenkin: — Laita lehteen uusi ilmoitus. Mutta älä lupaa apulaiselle omaa huonetta. Laita ilmoitukseen, että täällä pitää nukkua keittiön lattialla ja tapella torakoita vastaan. Kaisu nousee vihaisena tuolista ja potkaisee lattialla seisovaa laukkua. Erni purskahtaa nauramaan. 