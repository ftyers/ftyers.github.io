Jevgeni juoksi Kertun ohi äitinsä syliin. —    Älä suutu Henkalle. Meillä on ollut kivaa, poika sanoi pysäyttäen Eijan juuri ajoissa. —    No niin, puhukaa! Jesse sanoi. —    Ei mitään puheita kun halatkaa. Se on tehokkaampaa, Anssi sanoi. Henkka otti muutaman epävarman askeleen tulijoitten suuntaan, ja pysähtyi sitten. —    Ei tästä tule mitään. Perheterapeutin te tarttette. Mutta tähän hätään me ei sellasta saada, joten nyt kaikki sisälle, niin pidetään oikeudenkäynti, huudahti Heidi. 