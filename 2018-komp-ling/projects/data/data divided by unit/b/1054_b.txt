Poliisille toimitettiin tiistaina lihapulla, joka sisälsi useita rotanmyrkkyrakeita. Tapauksesta on kirjattu rikosilmoitus. Poliisi kehottaa koiranulkoiluttajia tarkkaavaisuuteen. Koirien omistajat haluaisivat rajoittaa rotanmyrkyn myyntiä, koska he epäilevät joidenkin ihmisten asettavan tahallaan rotanmyrkkysyöttejä koirien ulkoilureiteille. Lakimuutokseen tähtäävän kansalaisaloitteen on allekirjoittanut vain vajaat 5 000 henkilöä. Painoarvoltaan vähäisemmässä nettiadressissa on puolestaan runsaat 10 000 nimeä. Waldo-niminen karkeakarvainen mäyräkoira söi kävelylenkillä rotanmyrkkysyötin ja kuoli. Koiran kasvattaja suivaantui siitä, miten helposti jyrsijämyrkkyjä on saatavilla. Nyt hän kampanjoi käytön tiukemman sääntelyn puolesta. Porilainen eläinlääkäri Pauliina Marttila on hoitanut useita koiria, jotka ovat syöneet kävelylenkin varrelta löytyneitä myrkkysyöttejä. Vierasesineisiin hän ei ole toistaiseksi törmännyt. Sosiaalisessa mediassa jaettavien tietojen mukaan liikkeellä on nyt nakkipaloihin piilotettuja ongenkoukkuja. 