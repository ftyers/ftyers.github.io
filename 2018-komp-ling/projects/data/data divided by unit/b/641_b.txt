Huhtikuun alussa voimaan astuva autoveromuutos on näkynyt ruuhkina Eteläisessä tullipiirissä. Ulkomailta tuodun auton veroilmoitus oli tehtävä tulliin viimeistään tänään, jotta vero määräytyy vielä vanhoilla perusteilla. Viikonloppuna autojen hintaa nostava autoveromuutos on saanut isompien autojen ostajat liikkeelle Kainuussa. Toisaalta kiinnostus vähäpäästöisiin autoihin on kasvanut veromuutoksen ja polttoaineen hinnankorotusten takia. Autojen hintaa nostava veromuutos ei ole vilkastuttanut autokauppaa merkittävästi Pohjois-Pohjanmaalla. Autoja ovat vaihtaneet tavallista enemmän vain kalliimpien autojen omistajat. Autojen maahantuojat pitävät huhtikuun alussa voimaan tulevaa autoverolain muutosta epäonnistuneena. Uudistuksessa veronalennuksen tai -korotuksen raja on 110 grammaa hiilidioksidia kilometrillä. Veronalennukseen oikeuttavia vähäpäästöisiä malleja ei kuitenkaan ole juuri myynnissä. Auto-Kymi Oy:n toimitusjohtaja Mika Liimatainen kertoo autokaupan vilkastuneen selvästi loppuvuodesta, mutta hiljentyneen parina viime viikkona. Jotta auton voi ostaa vanhalla autoverolla, se on rekisteröitävä ennen huhtikuun ensimmäistä päivää. 