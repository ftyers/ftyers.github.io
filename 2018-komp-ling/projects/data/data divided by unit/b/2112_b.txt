Suomalais-ugrilaiset kielet ovat ns. synteettisiä kieliä, eli päätteet, johti-met, liitteet ja tunnukset liitetään sanavartalon perään (esim.  koulu — i -ssa — mme — kin ). Tämän vuoksi sanat ovat melko pitkiä. Suomen kielessä on runsaasti vokaaleja, mutta samassa sanassa voi olla vain joko etu- tai takavokaaleja. Tätä ilmiötä kutsutaan vokaalisoinnuksi. Suomen kielessä sekä vokaaleilla että konsonanteilla on kaksi kestoastetta: lyhyt ja pitkä. Niinpä tuli —  tuuli  —  tulli  merkitsevät kaikki eri asiaa. Sanavartalot voivat myös muuttua konsonanttien astevaihtelun mukaan, mikä saattaa tuottaa uudelle kielenoppijalle hankaluuksia (esim.  kuva — kuvan ,  lupa  —  luvan ;  kukka  —  kukan ,  pako  —  paon ). 