Virheen korjaus kasvatti porvariblokin takamatkaa sosiaalidemokraattien johtamiin punavihreisiin. Punavihreät johtavat nyt ääntenlaskentaa 144–142. Tukholman kaduilla moni haluaa yhä eristää ruotsidemokraatit vallasta, vaikka puolue sai vaaleissa liki 20 prosentin kannatuksen. Oikeiston ja vasemmiston yhteistyö sopisi Ylen tapaamille kansalaisille, vaikka puolueet ovat vastahangassa. SVT:n ovensuukyselyjen mukaan miehistä ruotsidemokraatteja äänesti 24 prosenttia, naisista 14. Puoluejohtajan synnyinkunnassa kannatus oli lähes 40 prosenttia. Sopivan hallituspohjan löytämistä pidetään vaikeana, ja hallitusneuvottelut saattavat kestää pitkään. Ruotsin vaalitulos noudattelee viime aikojen eurooppalaista valtavirtaa. Perinteiset valtapuolueet kärsivät, kun haastajat nostavat kannatustaan, kirjoittaa EU-kirjeenvaihtaja Petri Raivio. Historian professori Henrik Meinander arvioi, että merkittävää on se, ryhtyykö keskustapuolueen Annie Lööf yhteistyöhön mieluummin kokoomuksen vai sosiaalidemokraattien kanssa. 