—    Tuleeko pastori kahville, olen tehnyt marjapiirakkaa,  Riikka kysyi. Kaikki kutsuivat pastori Halmetta pastoriksi. Etunimeä Jakob ei käyttänyt juuri kukaan. Hänen vaimonsa sanoi häntä Jaakoksi.  Muille, hyvillekin tutuille hän oli pastori. —    Kiitos, pastori Halme myöntyi Riikan kutsuun. —    Onko Mika isänsä luona, kysyi pastori Halme,  kun he istuivat Riikan keittiössä. —    Ei, vaan isoäidin luona kaupungissa.  Pojasta on mukava viettää kesälomaa siellä, Riikka sanoi. Riikka Heinämaa asui talossa kahdestaan poikansa Mikan kanssa.  Mikalla oli samanlainen vaalea tukka ja samanlaiset iloiset silmät kuin äidillään. 