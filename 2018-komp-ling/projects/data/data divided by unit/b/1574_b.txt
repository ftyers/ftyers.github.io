— Ei. Hän oli juristi, hän toimi syyttäjänä, mies vastasi. Wallander kävi vielä kolmessa talossa, mutta mitään uutta ei selvinnyt. Hän käveli autolle odottamaan Ann-Britt Höglundia. Tälläkään ei ollut mitään kerrottavaa. Vain Agnes Ehn oli nähnyt Alexanderssonin, ei kukaan muu. He ajoivat takaisin Ystadiin. ♦♦♦ Kun Wallander astui työhuoneeseensa, puhelin soi. Soittaja oli lääkäri, joka oli tutkinut Alexanderssonin ruumiin. Hänellä oli lisää tietoa myrkystä. 