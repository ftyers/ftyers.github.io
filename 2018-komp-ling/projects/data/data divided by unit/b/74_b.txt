Ohjelmassa Kotoutujan Suomi puhutaan tällä kertaa suomen kielen oppimisesta työpaikalla. Vieraina ovat Mika Koskinen ja Liutao Gao, jotka tekevät työtä S-market Vallilassa Helsingissä. Se oli ensimmäinen työpaikka, joka lähti mukaan Puhu selkokieltä -kampanjaan. Liutao Gao on kotoisin Kiinasta. Hän on oppinut suomea niin paljon, että työharjoittelu on vaihtunut vakituiseen työhön. Liutao kiittää Mikaa: Hyvä pomo on auttanut suomen oppimisessa. Mika Koskinen sanoo, että kaikki voittavat, kun työpaikoilla panostetaan suomen oppimiseen: Maahanmuuttajat pääsevät työelämään ja firmat saavat hyviä työntekijöitä. 1. Kaikki työkaverit puhuvat suomea työharjoittelijan kanssa. 2. Työpaikalla ei olla hiljaa, vaan puhutaan. 