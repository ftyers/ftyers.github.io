Pastori Halme koputti oveen.  Ovi aukesi itsekseen ja narahti hiljaa. Pastori Halme astui eteiseen ja siitä suoraan keittiöön.  Välissä ei ollut ovea. —    Päivää. Onko täällä ketään, hän sanoi kovalla äänellä. Ei vastausta. Keskellä lattiaa oli metsästyskivääri. Pastori Halme astui varovasti aseen ohi kamariin.  Ensin hän näki miehen jalat, sitten kasvot.  Ville Mäkinen makasi selällään, suu oli auki.  Lattialla ja vaatteilla oli punaisia tahroja. 