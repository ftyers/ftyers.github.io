Tunnelma on melkein rattoisa. — Me olemme suvaitsevaisia, kun syömme apulaisen kanssa samassa pöydässä, rouva kehuu. Erni punastuu nolona. Kaisu hämmentyy. Viimein Kaisu saa sanotuksi: — Minä korjaan astiat ja tiskaan. Sitten haluan purkaa tavarani. Missä minun huoneeni on? — Sinun huoneesi! Hah! rouva ilkkuu. Erni sanoo nolona: — Sinulle ei ole vielä huonetta. Huone ei ole vielä vapaa, kun äiti ja Viivi asuvat yhä täällä. Sinun pitää nukkua keittiössä. 