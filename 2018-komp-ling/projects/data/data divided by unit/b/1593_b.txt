Vanha mies istui hiljaa. Hänellä ei ilmeisesti ollut mitään sanottavaa. — Kun jäitte eläkkeelle, muutitte Svarteen, Wallander sanoi. Hän jatkoi: — Svarte on pieni paikka, jota juuri kukaan ei tiedä. Teidän nimeänne ei ole puhelinluettelossa ja numeronne on salainen. Voi olla, että haluatte olla vain rauhassa, mutta siihen voi olla jokin muukin syy. Luulen, että muutitte tänne salaa. Halusitte paeta jotakin, mitä oli tapahtunut. Halusitte paeta jotakuta henkilöä, jota ette halua kohdata. Onko näin? 