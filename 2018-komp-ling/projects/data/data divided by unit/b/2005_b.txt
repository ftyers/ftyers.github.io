Heitä oli nyt kolme hytissä. Asko istui ratin takana, ja nainen istui vieressä. Vauva uinui naisen vatsassa. — Hytti on vain kahdelle rekisteröity, Asko sanoi. Nainen hymyili. Hän sanoi: — Jos poliisi pysäyttää, niin sanotaan, että vauva kuuluu kuormaan. — Minun kuormaani, nainen lisäsi. Asko pani vilkun naksuttamaan ja käänsi rekan valtatielle. Matka jatkui. Välillä nainen kosketti vatsaansa. 