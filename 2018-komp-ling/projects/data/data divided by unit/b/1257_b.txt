Ylikonstaapeli Pasanen käveli salin poikki ja riisui lakkinsa. Hän istahti Heleniuksen pöytään. — Huomenta, neiti! Onko tässä vapaata? Pasanen hymyili leveästi. Helenius nyrpisti nenäänsä. Partasuu alkoi käydä hänen hermoilleen. — Näyttää olevan, hän vastasi kylmällä äänellä. Pasanen ei ollut huomaavinaan Heleniuksen piikittelyä, vaan jatkoi hyväntuulista jutusteluaan: — Soittivat ruumishuoneelta. Puro kuoli lauantai-iltapäivällä kello neljän ja kuuden välillä. 