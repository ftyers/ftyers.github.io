— No, pitääkö itse laittaa ohjuripuut? Vai joko se herra kirvesmies tajusi? muurarineitonen patisti. Muut seurasivat tilannetta ja pysäyttivät työnsä. Sirkkeli lakkasi ulvomasta. Sahuri nojasi pöytään. Sähkömies napsutti tonkejaan. Nosturikuski höristi korviaan ylhäällä nosturin hytin ikkunassa. Leevi mietti: Jos tytöntirrille antaa periksi, nauraako koko porukka? Samassa kilahti pimpparauta. Oli kahvitauon paikka. Porukka liikahti, kahvitauko oli vartin vain. Leevi rykäisi: — Jos tuota. Otetaanko aikalisä? 