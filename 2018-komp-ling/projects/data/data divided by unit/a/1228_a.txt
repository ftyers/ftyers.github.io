– Minulla ei ole erityistä suosikkia. En pidä niinkään suurista, kirkkaista timanteista. Ne ovat niin kylmiä kiviä. Pidän enemmän värillisistä jalokivistä, mieluiten ruskeista, beesinvärisistä ja keltaisista. Timanteissa myös ruusuhiottu kivi on suosikkini. – Mielestäni timantissa voi olla hiukan väriä tai jokin asia, mikä ei ole täydellinen. Se antaa kivelle persoonallisuutta. Kalleimmat ja hienoimmat timantit ovat virheettömiä ja värittömiä. Käytän itse mielellään vähän halvempia jalokiviä koruissani. Yleensä asiakkaillani ei ole mitään sitä vastaan. 