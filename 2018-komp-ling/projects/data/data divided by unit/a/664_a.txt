Hulda työntää tutin Jalmarin nenään. – Nyt kalhua tattuu kovatti ja te kaljuu! Hulda hakee kukkamaljakon ja kaataa vedet Jalmarin päähän. Jalmari kiljuu: – Hui, kylmää! – Tuhma ampiainen pitti kalhua nenuun, Hulda kertoo. – Piu, ei tattunut yhtään! – Aivan, aivan, Jalmari nyökkää. – Ei sattunut yhtään, vesi parantaa kaikenlaiset vaivat. Jalmari lukee sadun loppuun:   Karhu, suuri ja karvainen, kömpii omaan luolaansa, ottaa pikkuisen suojaansa. Tulee talvi, sataa lunta, mutta karhut jo nukkuvat ihanaa, lämpöistä unta. 