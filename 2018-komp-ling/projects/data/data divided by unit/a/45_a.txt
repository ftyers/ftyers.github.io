Millaista kotona nyt oli? Yleensä isä oli huonolla tuulella1 aamulla. Hän ei puhunut paljon mitään, käveli vain huoneissa. Johtajatar oli pöydän luona ja katseli vakavasti ympärilleen. Hänellä oli virsikirja 2 kädessä, ja raamattu oli pöydällä. Hän aloitti virren sataneljäkymmentäyhdeksän. Hanna tykkäsi siitä eniten. Laulu oli raikasta ja kaunista, mutta Hanna ei pystynyt laulamaan. Hän vain kuunteli toisia. – Rakas Jumala, hän ajatteli. – Toivon, että pappa ei enää joisi eikä olisi paha mammalle. Hyvä Jumala, älä anna heidän kuolla koskaan! Maailma oli musta, ja laulu oli kaukana. Hanna istui alas ja painoi otsan pöytään. Kyyneleet putosivat silmistä. Ensin hiljaa ja sitten kovaa. Kaikki katsoivat häntä nyt. Laulu oli loppunut. Johtajattaren mielestä Hannan täytyi lähteä kotiin. 