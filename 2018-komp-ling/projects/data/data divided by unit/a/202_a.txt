– Isäntä hoi, tule apuun! Kukko-Ukko-joka-on-kauniimpi-kuin-riikinkukko on joutunut ketun kynsiin, Hanhi Vanhin kaakatti. – Mitä sinä sanoit? kysyi talonpoika. – Kuka on joutunut ketun suuhun? – Kukko Ukko, vastasivat linnut yhteen ääneen. – Hän on antanut itselleen uuden nimen. – Jos sanot häntä miksikään muuksi, hän nokkii silmät päästäsi. – Ja minä väännän häneltä niskat nurin, mutisi isäntä ja juoksi pelastamaan kukkoa. Mutta kun talonpoika pääsi ketun luolaan, oli kettu jo syönyt kukon höyhenineen päivineen. 