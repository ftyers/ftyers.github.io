– Älä nyt, mä ainakin voisin lähteä, Niko lupautui auliisti. – Pakko kai sen kanssa on lähteä. Muuten se menee yksin ja sitten sen isä ja se sen äitipuoli ihmettelee, missä mä olin, kun Sara oli pulassa, Sampo alistui. – Ai, sä olet niin kun joku badi gaard vai? Niko keksi. – Just joo. Nehän on aina tällasia hinteliä rillipäitä! Niko ei piitannut Sampon jurnutuksesta. Häntä askarrutti, milloin pääsisi retkelle Saran kanssa. – Mennäänköhän me vasta illalla, kun on pimeää? Niko kysyi. 