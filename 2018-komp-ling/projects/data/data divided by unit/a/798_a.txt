Lumiset metsät vain vilistivät silmissä, kun tiikeri loikki Taivaanvuorelle. Perillä se jarrutti niin voimakkaasti, että Taavetti luiskahti selästä pehmeään lumihankeen. – Olipa se melkoista lentoa, pikkuveli tokaisi kaivautuessaan esiin kinoksesta. – Kyllä niinkin voi sanoa, Tuisku vastasi hymyillen.   16.12. Pudotus Taavetti ja Tuisku hyppäsivät tiikerin selästä hengästyneinä, ja Miumau otti kissanmuotonsa takaisin äänekkäästi naukaisten. – Siinä se nyt on! Taavetti huudahti ja katseli korkeuksiin. – Vihdoinkin! kiljahti Tuisku. 