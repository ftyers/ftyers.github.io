Hanna Lastenhuoneessa oli pimeää. Vain ruokasalin ovi oli hieman1 auki, ja sieltä loisti valoa. Pikku Hanna oli nähnyt pahaa unta. Suuri, musta koira oli yrittänyt ottaa hänet kiinni. Hän ei halunnut enää nukkua. Hän pelkäsi, että se uni jatkuisi. Hanna tuijotti2 valoa, joka näkyi ruokasalin ovelta. Oli hiljaista. Kuului vain Jussin tasainen ja raskas hengitys toisesta sängystä. Hanna näki, että Jussilla ei ollut peittoa päällä. Poika voisi tulla kipeäksi. Hanna nousi ylös ja laittoi peiton Jussin päälle. Oli turvallista, kun äiti valvoi3 viereisessä huoneessa. Mutta mitä äiti siellä teki? Hanna ei pystynyt nukkumaan. Hän mietti, mistä valo tuli. Jos lamppu oli unohtunut päälle, se voisi sytyttää tulen! Hanna juoksi ruokasalin ovelle ja avasi sen nopeasti. – Oi, lapseni, minä pelästyin, sanoi äiti. 