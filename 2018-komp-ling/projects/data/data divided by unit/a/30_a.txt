Suomalaiset juttelevat koiralle samalla tavoin kuin ihmiselle. He myös näkevät koirassa samoja ominaisuuksia kuin ihmisessä. Monet puhuvat koiran tunteista eivätkä halua aiheuttaa rakkaalle lemmikille pahaa mieltä. Kaikki koirat eivät kuitenkaan ole vain lemmikkejä. Jotkut tekevät tosi tärkeää työtä. Koiria työskentelee esimerkiksi opaskoirina eli ne auttavat näkövammaisia ihmisiä liikkumaan ulkona. Monet koirat työskentelevät tullin tai poliisin apuna. Ne etsivät esimerkiksi räjähteitä tai huumausaineita ja kadonneita tai kuolleita ihmisiä. Koiran hajuaisti on niin tarkka, että se haistaa monia asioita, joita ihminen ei näe. Koira voi esimerkiksi haistaa, onko talossa hometta tai kosteusvaurioita. Koirat voivat myös haistaa sairauksia, esimerkiksi sen, sairastaako ihminen syöpää. 