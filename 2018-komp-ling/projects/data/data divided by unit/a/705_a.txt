Samassa Kerttu näki jotain pilkottavan puiden välistä: – Valoa! hän huudahti. Valo paistoi edessäpäin, ja se näytti tulevan mökin ikkunasta. – Siellä asuu joku, tuumi Hannu. Lapset kulkivat lähemmäksi. Molempia jännitti vähän, mutta he olivat uteliaita näkemään talon. Ja äkkiä heidän edessään kohosi mitä ihmeellisin mökki. Lapset jähmettyivät paikoilleen kuin lumottuina. He eivät tohtineet edes hengittää. – Uskomatonta, kuiskasi Kerttu. 