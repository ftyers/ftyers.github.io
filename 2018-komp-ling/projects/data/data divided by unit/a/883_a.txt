– Voi miten kauniita… Aada huokaisi. Kultaturkki kuuli heidän kehunsa ja otti ne vastaan tyynen ylpeänä. Karvanassu alkoi nuolla poikasiaan karhealla kielellään kuin pistääkseen ne oikein paraatikuntoon. – Niitä on vain viisi. Meillä on kaikille jo uudet kodit! Tommi laski. Oli Hirmuvaltiaan vuoro huokaista helpotuksesta. Aada tarrasi kiinni isäänsä ja halasi häntä. – Voi kiitos, isi, kun annoit meidän ottaa kissan, hän kuiskasi.  – Tämä on niin ihmeellistä tämä syntymä… Ja elämä. 