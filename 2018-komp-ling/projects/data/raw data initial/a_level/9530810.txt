Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
(Video käynnistyy, kun klikkaat kuvaa.)
Kun suomalainen haluaa ostaa alkoholia, hänen pitää mennä Alkoon. Ruokakaupasta saa ostaa vain olutta, ei vahvaa alkoholia eikä viiniä.
Alko on alkoholin erikoiskauppa.



Alkolla on yksinoikeus eli monopoli myydä vahvaa alkoholia. Myös melkein 40 muussa maassa on jonkinlainen alkoholimonopoli.
Alkon omistaa valtio. Valtio saa alkoholin myynnistä paljon rahaa. Valtio saa Alkosta joka vuosi yli miljardi euroa.
Alkoholi aiheuttaa kuitenkin Suomessa myös paljon pahaa. Monet juovat alkoholia liikaa, niin että he sairastuvat tai jopa kuolevat. Ehkä noin 3000 ihmistä kuolee joka vuosi alkoholin takia.



Humalaiset ihmiset aiheuttavat myös paljon työtä poliisille ja palomiehille. Siksi valtio on myös yrittänyt vähentää suomalaisten alkoholin juomista.
Vuonna 1919 Suomeen tuli kieltolaki, joka kielsi alkoholin Suomessa kokonaan. Alkoholia ei saanut myydä tai itse valmistaa. Kieltolaki oli voimassa 13 vuotta.



Kieltolain aikana Suomeen kuitenkin salakuljetettiin alkoholia meren yli Virosta. Silloin myös tehtiin alkoholia salaa.



Kieltolaki loppui vuonna 1932. Silloin perustettiin Alko. Alkon idea oli, että valtio myy alkoholia. Silloin se voi myös valvoa, että suomalaiset eivät juo liikaa.
Alkosta suomalaiset saivat ostaa alkoholia aluksi vain pieniä määriä. Monen vuoden ajan alkoholin ostajalla piti olla viinakortti.



Myös ravintoloissa oli alkoholin ostamiseen tiukat säännöt. Jos ravintolassa halusi juoda alkoholia, piti myös syödä ruokaa. Lisäksi laki määräsi, että julkisella paikalla ei saanut olla humalassa. Siitä saattoi saada sakkoa.



Nykyään aikuiset saavat ostaa alkoholia Alkosta niin paljon kuin haluavat. Myös ravintolassa saa juoda alkoholia, vaikka ei tilaa ruokaa.
Suomalaiset suhtautuvat alkoholiin usein myös huumorilla. Monet vitsit ja muut huvittavat jutut kertovat ihmisestä, joka on juonut liikaa alkoholia eli on humalassa. Toisten on helppo nauraa ihmiselle, joka tekee humalassa kaikkea typerää.



Vitsejä on myös krapulasta, joka tulee humalan jälkeen. Krapulassa on huono olo ja päätä särkee. Suomalaisten mielestä ihminen näyttää silloin vähän hassulta. Krapulalle on monia lempinimiä, esimerkiksi kankkunen ja kohmelo.



Suomessa alkoholia käyttävät miehet ja naiset, myös vanhukset. Nuoret juovat nykyään vähemmän. Monen nuoren mielestä on noloa olla humalassa.
Toimittajat: Merja Windia, Pälvi Tammi ja Pertti Seppä
Arkistotoimittajat: Tuuli Raento, Katriina Parviala ja Eila Haikarainen
Videon editointi: Elina Ervasti
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
