Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.




Isot tulipalot jatkuvat Kaliforniassa, USA:ssa. Yli 70 ihmistä on kuollut tulipaloissa, ja yli 1000 ihmistä on kadonnut.
Suurin osa kadonneista on Paradisen kaupungista ja sen ympäristöstä. Tuli on polttanut kaupungin kokonaan.
Monissa Kalifornian kaupungeissa ilma on täynnä savua. Siksi monet koulut ovat kiinni.
Presidentti Donald Trump käy lauantaina tapaamassa paloalueen asukkaita ja palomiehiä.



Helsingin uusi kauppakeskus Redi ei ole saanut niin paljon asiakkaita kuin odotti. Redi avattiin Helsingin Kalasatamassa syyskuussa.
Redissä on melkein 200 kauppaa. Monilla kaupoilla on ongelmia, koska asiakkaita on vähän. 5 firmaa on jo lopettanut.
Professori Pekka Mattila arvioi, että ihmiset eivät ole vielä tottuneet käyttämään Redin palveluita. Redi ei ole vielä osa alueen asukkaiden arkea.
Mattila sanoo myös, että Redistä puuttuu iso hypermarket. Esimerkiksi lapsiperheet haluavat ostaa kaiken tarpeellisen 1 isosta kaupasta.
Redi voi kuitenkin menestyä, professori Mattila sanoo. Kalasataman alue kasvaa koko ajan.



Lauantaina on vietetty keskoslasten päivää. Lapsi on keskonen, jos hän syntyy, ennen kuin raskaus on kestänyt 37 viikkoa, tai jos hän painaa alle 2500 grammaa.
Keskosia on muistettu violetilla värillä. Violetti kuvaa herkkyyttä. Esimerkiksi Ylistön silta Jyväskylässä, Kuopion kaupunginteatteri ja Lahden radiomastot valaistiin lauantaina violetilla valolla.
Tänä vuonna keskoslasten päivän teema on perhekeskeinen hoitotyö. Tutkimukset kertovat, että keskoslapsi voi paremmin, jos vanhemmat osallistuvat lapsen hoitoon sairaalassa.



Suomi on saanut 2 uutta Eurojackpot-miljonääriä. Perjantaina espoolainen pelaaja sai 18 miljoonaa euroa ja kajaanilainen pelaaja sai 3,8 miljoonaa euroa.
Eurojackpot on eurooppalainen lotto. Se alkoi vuonna 2012.
Suomessa on yhteensä jo 59 Eurojackpot-miljonääriä. Joukko on iso, koska monet suuret voitot ovat Suomessa menneet monen pelaajan porukoille.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
