Guggenheim haluaa yhä Helsinkiin
Yhdysvaltalainen Guggenheim-säätiö haluaa edelleen rakentaa suuren taidemuseon Helsinkiin.

Guggenheimin johtaja Richard Armstrong haluaa rakentaa museon Helsingin ydinkeskustan Etelärantaan. Guggenheimin säätiö haluaa järjestää kansainvälisen arkkitehtikilpailun, jonka voittanut ehdotus valitaan museorakennukseksi.

Säätiö esitti museota Helsinkiin ensimmäisen kerran vuonna 2012. Silloin kaupunginhallitus hylkäsi esityksen. Armstrong kehuu uutta esitystä paremmaksi. Museon rakentaminen maksaa 130 miljoonaa euroa. Rahoitus on edelleen auki. Rakennuksen lisäksi museon käyttöön ja lisenssi- maksuihin tarvitaan kymmeniä miljoonia euroja.

– Kuvittelen, että museo rahoitetaan Helsingin kaupungin ja Suomen valtion sekä yritysten kesken, Richard Armstrong toteaa.

Kulttuuriministeri Paavo Arhinmäki on edelleen sitä mieltä, että mahdollinen museo pitää rahoittaa yksityisin varoin. Armstrong sanoo, että museossa olisi joka vuosi yli puoli miljoonaa kävijää. Hän uskoo, että taideturisteja saapuu Suomeen erityisesti Venäjältä Pietarista.