Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
(Video käynnistyy, kun klikkaat kuvaa.)
Suomessa metsä on aina auki.
Metsän ympärillä ei ole aitoja eikä sinne tarvitse maksaa pääsymaksua. Suomalaiset ja kaikki ulkomaalaiset saavat mennä metsään koska tahansa.



Suomessa on käytössä jokamiehenoikeudet. Se tarkoittaa sitä, että kaikki saavat liikkua, retkeillä ja yöpyä metsässä. Metsästä saa poimia marjoja, sieniä tai kukkia. Myös järvellä saa liikkua ja onkia kaloja.



Maanomistajalta ei tarvitse pyytää erikseen lupaa. Liian lähelle kenenkään kotia ei kuitenkaan saa mennä.



Suomen maapinta-alasta 76 prosenttia on metsää. Suomen metsät ovat 11 prosenttia koko Euroopan metsäalasta.



Yksityishenkilöt omistavat 60 prosenttia ja valtio 26 prosenttia Suomen metsistä. Firmat, esimerkiksi metsäyhtiöt, omistavat loput.
Suurinta osaa Suomen metsistä hoidetaan koko ajan. Jos metsästä kaadetaan puuta, sen tilalle pitää kasvattaa uutta puuta.



Uuden puuston kasvatusaika on noin 50-120 vuotta. Uutta metsää kasvaa kuitenkin joka vuosi enemmän kuin vanhaa kaadetaan.
Suomi on aina elänyt metsästä. Metsäteollisuus alkoi jo 1800-luvun lopulla. Silloin puuta käytettiin sahatavaraksi ja paperinvalmistukseen. Vielä nykyään paperia viedään paljon ulkomaille.



Metsäteollisuus on Suomessa iso työnantaja. Siksi suomalainen sanoo, että metsä on vihreää kultaa.
Suomen luonnossa kasvaa 4 havupuulajia. Ne ovat mänty, kuusi, kataja ja euroopanmarjakuusi. Euroopanmarjakuusi kasvaa vain Ahvenanmaalla. Lehtipuita ja pensaita kasvaa Suomessa noin 30 eri lajia.



Metsä ja luonnossa liikkuminen ovat suomalaisille tärkeitä. 96 prosenttia suomalaisista sanoo, että he ovat luontoihmisiä.
Suomalaiselle metsä on turvallinen paikka. Metsä ei pelota, vaikka siellä elää isoja eläimiä, esimerkiksi hirviä ja karhuja. Suomalainen tietää, että karhu pelkää häntä enemmän kuin hän karhua.



Metsä parantaa ja hoitaa ihmistä. Jo 2 tai 3 minuuttia metsässä laskee verenpainetta ja sydämen sykettä. Metsä helpottaa stressiä ja masennusta.



Suomalainen viihtyy metsässä, koska siellä voi olla hiljaa. Suomalaiselle metsä on hiljainen paikka, vaikka linnut laulavat, vesi solisee ja tuuli humisee.
Toimittajat: Merja Windia ja Pälvi Tammi
Arkistotoimittajat: Tuuli Raento, Katriina Parviala ja Eila Haikarainen
Videon editointi: Tiia Schwartz
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
