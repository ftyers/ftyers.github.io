Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Saksassa tapahtuu iso muutos politiikan huipulla. Saksalaisen CDU-puolueen puheenjohtaja, liittokansleri Angela Merkel on kertonut, että hän ei enää halua olla puolueen puheenjohtaja. 
Merkel on ollut CDU:n johtaja vuodesta 2000 asti. Merkelin CDU-puolue kärsi viikonloppuna suuren tappion Hessenin osavaltion vaaleissa. Sen sisarpuolue CSU koki myös Baijerin osavaltiovaaleissa pahan tappion kaksi viikkoa sitten. 
Merkel haluaa kuitenkin olla edelleen liittokansleri eli hän haluaa johtaa Saksan hallitusta. Liittokanslerin kausi päättyy vuoden 2021 lopussa. Merkel on ollut liittokansleri jo 13 vuotta. 



Ruotsin hallituksen kokoaminen on edelleen tosi vaikeaa. Tänään Ruotsin sosiaalidemokraattien puheenjohtaja Stefan Löfven kertoi, että hän ei jatka yritystä muodostaa Ruotsin uusi hallitus. 
Löfven sanoi, että hän ei saanut tarpeeksi tukea hallituksen kokoamiseen. Löfven on nyt jo toinen puolueen puheenjohtaja, joka ei ole onnistunut kokoamaan hallitusta. 



Vihreiden uusi puheenjohtaja ei ole Maria Ohisalo. Vihreiden varapuheenjohtaja Maria Ohisalo sanoi tänään, että hän ei halua puheenjohtajaksi. 
Vihreät tarvitsee Ohisalon mukaan puheenjohtajaksi henkilön, joka tunnetaan ja pystyy vakuuttamaan, että vihreitä kannattaa äänestää eduskuntavaaleissa. 



Suuri pankki Nordea arvioi, että asuntolainojen korot alkavat nousta ensi keväänä. Nordea sanoo, että Suomen yleisin asuntolainan korko 12 kuukauden euribor kääntyy keväällä plussalle.
Jos asuntolainaa on esimerkiksi 120 000 euroa ja korko nousee yhden prosenttiyksikön, voi lainaa joutua maksamaan kymmeniä euroja enemmän joka kuukausi. Nordea sanoo, että nyt on hyvä hetki tarkistaa, ovatko omat raha-asiat kunnossa eli onko oma talous tasapainossa. 



Kellojen siirtely talviaikaan ja kesäaikaan voi jatkua vielä monta vuotta. EU-puheenjohtajamaa Itävalta on ehdottanut, että EU-maat ottaisivat lisää aikaa kellojen siirtelyn lopettamiseen. 
Tähän asti ajateltiin, että kellojen siirtely loppuu jo ensi vuonna. Joidenkin maiden mielestä se on kuitenkin liian nopeasti. Sanotaan, että esimerkiksi lentoliikenne tarvitsee muutokseen lisää aikaa. 

Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
