Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.




Hinnat ovat vähän nousseet. Hinnat olivat tämän vuoden lokakuussa 1,5 prosenttia korkeampia kuin viime vuoden lokakuussa. Sähkö, bensiini ja tupakka ovat kallistuneet eniten.
Jotkut hinnat ovat nyt halvempia kuin vuosi sitten. Lasten päivähoito ja matkapuhelimet ovat halventuneet eniten.
Tiedot ovat Tilastokeskukselta.



Lappiin odotetaan paljon turisteja jouluna. Lappiin tulee tänä jouluna noin 680 tilauslentoa eli charterlentoa. Se on 15 prosenttia enemmän kuin viime jouluna. 
Jouluturisteja tulee monista maista. Suurin osa jouluturisteista tulee Britanniasta. Lentokoneita laskeutuu esimerkiksi Joulupukin kaupunkiin Rovaniemelle.
Liikenne kasvaa eniten Kittilän lentokentällä. Kittilän lentoaseman remontti on pian valmis, ja lentoasema on nyt paljon suurempi kuin ennen. Remontti maksoi 20 miljoonaa euroa.



Kieli muuttuu. Nuoret puhuvat esimerkiksi parisuhteesta eri sanoilla kuin vanhemmat.
Kahdella nuorella on "juttu", kun he tutustuvat toisiinsa. Silloin nuoret tapaavat niin, että paikalla on myös muita nuoria.
"Säätö" tarkoittaa sitä, että nuoret viettävät jo enemmän aikaa kahdestaan. He voivat esimerkiksi käydä kahdestaan kahvilla.
"Aletaan oleen" tarkoittaa seurustelua. Silloin parisuhde on jo vakava. Nuoret voivat esimerkiksi kertoa suhteesta vanhemmille ja aloittaa seksin.



Britanniassa Walesin prinssi Charles on täyttänyt 70 vuotta. Prinssin syntymäpäivä oli keskiviikkona.
Charles on kuningatar Elisabetin vanhin lapsi. Charlesista tulee Britannian hallitsija Elisabetin jälkeen. Kuningatar Elisabet on nyt 92-vuotias.
Prinssit William ja Harry ovat Charlesin lapsia. Prinssit syntyivät, kun Charles oli naimisissa prinsessa Dianan kanssa. 



Säätietoja: Torstaina taivas on pilvinen. Lapissa sataa lunta tai räntää. Muualla maassa sataa paikoin tihkua eli pieniä vesipisaroita. Lämpötila on melkein koko maassa nollan yläpuolella.
Perjantaina sää on melko samanlainen kuin torstaina.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
