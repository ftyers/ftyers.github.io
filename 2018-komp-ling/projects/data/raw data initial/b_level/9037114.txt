Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Laajasalon opistossa Helsingissä on heinäkuussa kansainvälinen tunnelma. Opistossa on suomen kielen kesäkurssi, ja kurssilla on osallistujia monista eri maista.
18-vuotias Anna Thamboo on tullut kurssille Australiasta, ja 27-vuotias Anna Zamparelli on Italiasta. Hän on kurssilla työharjoittelussa. Tytöillä on muutakin yhteistä kuin nimi. Molemmilla on suomalainen äiti.
Laajasalon kurssilla on monta ulkosuomalaista nuorta. Heillä on suomalainen isä tai äiti, vaikka perhe asuu muualla kuin Suomessa. Nuoret tutustuvat kurssilla oman vanhemman maahan. Kurssin järjestäjä on Suomi-Seura. Se on järjestö, joka tekee työtä ulkosuomalaisten hyväksi.
Molemmat Annat puhuvat tosi hyvää suomea, koska he puhuvat suomea äidin kanssa. He haluavat nyt oppia myös suomen kielioppia ja kirjakieltä, koska he eivät ole koskaan opiskelleet suomea koulussa.
Australian Anna valmistui koulusta viime vuonna. Ensi vuonna hän menee yliopistoon. Anna aikoo opiskella biolääketiedettä. Nyt oli hyvä aika tulla käymään Suomessa, ennen kuin opiskelut alkavat. Annan kotikaupunki on Melbourne. Thamboon perheen isä on Malesiasta. Annalla on myös pikkuveli, jonka kanssa hän puhuu suomea. Muuten elämä sujuu englannin kielellä.
Italian Anna tuli Suomeen nyt, koska hän halusi vaihtelua elämään. Italiassa suhde poikaystävään meni poikki. Suomessa Annalla on aikaa ajatella elämää. Annan kotikaupunki on Sorrento, mutta hän opiskeli Napolissa. Anna opiskeli saksaa ja englantia, ja hän teki työtä matkaoppaana. Nyt Anna miettii, haluaako hän tehdä matkailualan töitä Suomessa vai Italiassa.
Molemmat Annat kehuvat Suomen koulua. Koulu on ilmainen, ja koululaiset saavat myös ruokaa. Myös yliopisto on Suomessa ilmainen, niin ei ole Australiassa tai Italiassa. Koska rahaa on pakko säästää, monet nuoret asuvat pitkään vanhempien luona, Italian Anna kertoo. Australian Anna on huomannut myös toisen eron: Australiassa opettajille sanotaan "herra" tai "rouva", Suomessa opettajia kutsutaan etunimellä.
Suomalaiset ovat ystävällisiä ja rehellisiä, Annat sanovat. Mutta suomalaiset ovat myös hiljaisia, ja täällä on vaikea saada uusia kavereita. Kannattaa kuitenkin rohkeasti puhua suomalaisille, jos haluaa oppia suomea. Se on molempien tyttöjen neuvo. Italian Annaa tosin vähän harmittaa, että alkoholi on niin tärkeää, kun suomalaiset nuoret tapaavat.
Molemmat Annat tykkäävät Suomen puhtaasta luonnosta. Myös vuodenajat ovat Suomessa erilaisia kuin muualla. Nyt kesällä on vähän vaikea nukkua, kun yöllä on niin valoisaa. Onko talven pimeys sitten raskasta ja masentavaa, Italian Anna miettii.
Mutta vielä ei ole talvi, ja aurinko paistaa Laajasalon opistolla, meren rannalla. On aika lopettaa haastattelu, koska kurssilaiset ovat lähdössä tutustumaan Helsinkiin sightseeingbussilla. Vielä pitää nopeasti ottaa valokuva. Sitten tulee ongelma. Toimittajan valokuvasta tulee huono. Onneksi tytöt ovat nopeita. Selfie on hetkessä valmis. Sitten bussiin ja nauttimaan Suomi-Seuran kesäkurssista!
Kiitos, Anna ja Anna!
Teksti: Pertti Seppä
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
