Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
 



Pohjois-Suomessa on tapahtunut paha auto-onnettomuus. 3 ihmistä kuoli ja 1 ihminen loukkaantui onnettomuudessa. Kaikki olivat nuoria.
Onnettomuus tapahtui Pohjois-Pohjanmaalla Kalajoella. Auto ajoi ulos tieltä perjantain ja lauantain välisenä yönä.
Poliisi sanoo, että kuljettaja ehkä aiheutti onnettomuuden. Kuljettaja ajoi liian kovaa vauhtia. Auton nopeus oli ainakin 150 kilometriä tunnissa.
Poliisi jatkaa onnettomuuden tutkimista.



Vihreiden puheenjohtajan sairausloma jatkuu. Puolue kertoi lauantaina, että puheenjohtajan sairausloma jatkuu marraskuun puoliväliin asti.
Puheenjohtaja Touko Aalto jäi sairauslomalle syyskuussa. Aalto kertoi silloin Facebookissa, että hän ei jaksa jatkaa raskasta työtä ilman taukoa. Aalto toivoi, että työssä jaksamisesta ja uupumisesta puhutaan Suomessa avoimesti.



Hirvenmetsästys on alkanut tänä viikonloppuna koko Suomessa. Viranomaiset ovat antaneet melkein 55 000 pyyntilupaa. Yhdellä luvalla saa ampua 1 aikuisen hirven tai 2 nuorta hirveä.
Hirviä metsästetään esimerkiksi liikenneturvallisuuden takia. Suomessa tapahtuu yli 1800 hirvikolaria vuodessa. Hirvikolarit ovat vaarallisia, koska hirvi voi painaa jopa 700 kiloa.
Hirvien määrä kasvaa myös kaupunkien lähellä. Siksi metsästäjiä liikkuu myös kaupunkien lähimetsissä.
Metsästys ei saa kuitenkaan aiheuttaa vaaraa ihmisille. Metsästyksen johtajan pitää huolehtia siitä, että metsästys sujuu turvallisesti.



Viranomaiset ovat myöntäneet tämän talven luvat myös ilveksenmetsästykseen.
Ilveksenmetsästystä vähennetään, koska ilveksiä on vähemmän kuin ennen. Suomessa on nyt noin 2000 ilvestä.
Viranomaiset ovat antaneet luvan ampua 205 ilvestä poronhoitoalueen ulkopuolella. Viime vuonna viranomaiset antoivat luvan ampua 404 ilvestä.
Viranomaiset eivät määrää tarkkaan, kuinka monta ilvestä metsästäjät saavat ampua pohjoisen poronhoitoalueella. Syy on se, että ilvekset syövät poroja.
Ilves on ainoa kissaeläin Suomen luonnossa. Ilves voi painaa yli 20 kiloa. Aikaisemmin ihmiset metsästivät ilveksiä, koska ilveksen turkki oli arvokas.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
