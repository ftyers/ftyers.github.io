Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Suomessa kiistellään työntekijöiden irtisanomisesta eli potkujen antamisesta. Hallitus haluaa lakimuutoksen, joka helpottaa pienen firman mahdollisuuksia antaa työntekijälle potkut. 
Sanotaan, että pienten firmojen on helpompaa palkata ihmisiä, jos firmat voivat antaa myös potkut helpommin kuin nykyään. Työntekijöiden liitot vastustavat hallituksen lakiehdotusta. 
Hallitus vei kiistan eduskuntaan, joka keskusteli siitä tänään. Hallituspuolueet puolustivat ehdotusta työllisyyden parantumisella. Muut puolueet syyttivät hallitusta riitelystä työntekijöiden järjestöjen kanssa.
Rakennusten kosteus iso suomalainen ongelma 



Lähes kaikki suomalaiset ajattelevat, että rakennusten kosteus ja huono sisäilma ovat Suomessa tosi suuri ongelma. 
Suomessa selvitettiin kyselyllä ihmisten ajatuksia rakentamisen ongelmista. Yli puolet sanoi, että ennen Suomessa rakennettiin talot paremmin kuin nyt. Yli puolet ajattelee, että suomalaisella rakentamisella ei enää ole hyvä maine. 
Kyselyn tilasi rakennusyhtiö Peab. Siihen vastasi yli 1000 ihmistä. 
Kela kyllästyi taksiongelmiin Uudellamaalla 



Kela lopettaa taksiyhteistyön Helsingin-Uudenmaan Taksit Oy:n kanssa Uudellamaalla. Kela kertoo, että se ei ole tyytyväinen firman toimintaan. 
Kela etsii nyt uuden taksifirman, jonka kanssa tehdään sopimus Kela-matkojen ajamisesta. Uusi firma aloittaa ehkä huhtikuussa. Siihen asti Kela-taksi tilataan Uudellamaalla samasta numerosta kuin nyt. 
Audi maksaa 800 miljoonan euron sakot 



Saksalainen autotehdas Audi maksaa 800 miljoonaa euroa sakkoja. Viranomaiset ovat määränneet sakot, koska Audin dieselautot ovat saastuttaneet enemmän kuin Audi on ilmoittanut. 
Autojen päästöt ovat olleet paljon julkisuudessa. Jotkut autotehtaat huijasivat, kun niiden autojen päästöjä mitattiin. 
Arto Paasilinna on kuollut 



Kirjailija Arto Paasilinna on kuollut. Paasilinna oli tosi menestynyt kirjailija. Hän kirjoitti kymmeniä kirjoja. Moni muistaa esimerkiksi kirjat Jäniksen vuosi, Hirtettyjen kettujen metsä ja Ulvova mylläri. 
Arto Paasilinna oli tosi suosittu kirjailija myös ulkomailla. Paasilinnan kirjoja voi lukea yli 40 kielellä. Kirjoja on myyty yli 8 miljoonaa kappaletta. 
Arto Paasilinna eli 76-vuotiaaksi. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
