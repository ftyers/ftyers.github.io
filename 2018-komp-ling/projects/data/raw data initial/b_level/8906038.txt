Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Nyt tutustumme Kuala Lumpurin Suomi-kouluun. Mutta ensin on hyvä tietää, mikä on Suomi-koulu.
Suomi-koulussa opetetaan suomen kieltä ja suomalaista kulttuuria. Suomi-kouluja ei ole Suomessa, niitä on vain ulkomailla.
Suomi-koulujen oppilaat ovat suomalaisia lapsia. He käyvät Suomi-koulussa yleensä viikonloppuna. Arkipäivinä he käyvät tavallisessa koulussa.
Suomi-koulujen oppilailla on suomalainen äiti tai isä, tai molemmat vanhemmat ovat suomalaisia. Vanhemmat haluavat, että lapsi oppii oman suomalaisen kulttuurin, vaikka perhe asuu ulkomailla.
Suomi-kouluja on noin 135. Niitä on ympäri maailmaa, eniten Saksassa, Britanniassa ja USA:ssa.
Selkouutiset haastatteli Kuala Lumpurin Suomi-koulun puheenjohtajaa ja opettajan sijaista Tiina Seppälää. Yleensä opettajana on Heta Pakkala, mutta hänelle syntyi tänä keväänä vauva. Seppälä ja Pakkala olivat päätekijät, jotka perustivat Kuala Lumpurin Suomi-koulun vuonna 2014.
Kuala Lumpur on Malesiassa, Aasiassa. Seppälät muuttivat Kuala Lumpuriin vuonna 2014 perheen isän työn takia. Hän on mukana suomalaisen hissifirman projektissa Kuala Lumpurissa.
Tiina Seppälän mielestä on tärkeää, että suomalaiset lapset oppivat äidinkielen hyvin myös ulkomailla. Siksi Seppälä haluaa opettaa lapsia Suomi-koulussa.
Tiina Seppälä kertoo, että Suomi-koulun opettajan työ on vaikeaa, koska oppilaiden suomen taito on hyvin erilainen. Kaikki Seppälän oppilaat puhuvat vähintään 2 kieltä. Kaikki puhuvat suomea ainakin vähän, mutta toinen kieli voi olla englanti, malesia, kiina, espanja, thai tai ranska. Myös oppilaiden ikä vaihtelee. Koulussa käy 12 lasta, ja he ovat 5-13 vuotta vanhoja.
Tiina Seppälä tekee aina monen eri tason tehtäviä jokaisesta aiheesta. Joskus hänellä on apuopettaja. Apuopettaja voi olla pienten lasten kanssa, kun Seppälä opettaa isompia lapsia.
Suomi-koulu on lapsille tosi tärkeä. Monet perheet ovat ulkomailla joitakin vuosia. Kun perheet palaavat takaisin Suomeen, lapset menevät suomalaiseen kouluun. Lapset sopeutuvat kouluun paremmin, kun he osaavat suomea hyvin ja tuntevat suomalaiset tavat ja kulttuurin. Jos suomalainen perhe asuu ulkomailla pitkään tai pysyvästi, Suomi-koulu on lapsen Suomi-yhteisö, Tiina Seppälä kertoo.
Suomen valtio antaa Suomi-kouluille tukea. Tuen avulla opettajille voidaan maksaa palkkaa ja kouluihin voidaan ostaa opetustarvikkeita. Tiina Seppälän mielestä on hienoa, että Suomen valtio tällä tavalla näyttää, että Suomi-koulujen työ on tärkeää.
Lisätietoa Suomi-kouluista
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
