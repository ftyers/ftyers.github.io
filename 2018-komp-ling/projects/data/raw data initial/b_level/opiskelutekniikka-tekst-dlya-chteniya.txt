Opit paremmin, jos sinulla on hyvä opiskelutekniikka: erityisen tärkeää on, että osaat lukea hyvin. Lukemisen pitäisi ensinnäkin olla 
sujuvaa,
 nopeaa ja virheetöntä ja toiseksi sinun täytyisi myös ymmärtää se, minkä olet lukenut.
Lukunopeus
paranee
 lukemalla. Lukunopeutta voit kehittää myös niin, että yrität 
laajentaa näkökenttääsi
. Kun näkökenttäsi laajenee, näet yhdellä silmäyksellä enemmän kirjaimia kuin ennen. Tavallinen lukija näkee kerrallaan 6-8 kirjainta, hyvä lukija jopa 20-25 kirjainta. Sinun täytyy kuitenkin muistaa, että nopeudesta ei ole mitään hyötyä, jos luet sanoja väärin. 
Kiinnitä
 siis erityistä 
huomiota
 siihen, että luet sanat oikein.
Pelkkä lukunopeus ja lukemisen virheettömyys eivät riitä oppimiseen, vaan sinun täytyy myös ymmärtää se, mitä olet lukenut. Kun luet tekstiä, joka on kirjoitettu jollain muulla kielellä kuin äidinkielelläsi, ymmärtämiseen täytyy kiinnittää paljon huomiota. Seuraavat ohjeet auttavat tekstin ymmärtämisessä ja oppimisessa:
1.    Lue otsikko ja mieti, mitä kaikkea tiedät asiasta etukäteen. Näin pystyt yhdistämään vanhat tietosi uuteen tietoon. 
Silmäile
 myös alaotsikotta ja katso kuvia.
2.    Lue teksti kokonaan läpi ja yritä ymmärtää yleisesti, mitä asioita tekstissä 
käsitellään
.
3.    Lue teksti uudestaan läpi ja yritä ymmärtää kaikki 
keskeiset
, tärkeät asiat. Usein tärkeimmät asiat ovat kappaleiden ensimmäisessä virkkeessä. 
Selvitä
 sellaisten vieraiden sanojen merkitys, joita tarvitset tekstin pääasioiden ymmärtämiseen.
4.    Alleviivaa tärkeimmät asiat, kirjoita ne muistiin omin sanoin, kirjoita tekstistä tiivistelmä tai tee käsitekartta (ks. kappale 8). Käsitekartan avulla on esimerkiksi helppoa kerrata kokeeseen.
Kun lukee vieraskielistä tekstiä, sanavaraston pienuus 
aiheuttaa
 usein ymmärryson-gelmia. Sinun 
kannattaakin
 opetella keinoja, joilla voit 
selviytyä
 tekstin vieraista sanoista:
1. Joskus vieraat sanat eivät haittaa ymmärtämistä. Jos ymmärrät lauseen tai kappaleen pääasian, sinun ei kannata juuttua vieraaseen sanaan, vaan voit jatkaa lukemista eteenpäin. Jos taas asiat jäävät sinulle epäselviksi, seuraavista keinoista voi olla apua:
2.    Tutki, onko sanassa mitään tuttua?
—    Jos sana on yhdyssana, ymmärrätkö alku- tai loppuosan?
—    Onko sanassa 
selkeä
 johdin? (esim. -ton = ilman jotakin: rahaton)
—    Voisiko perusmuoto olla tuttu? Ehkä tekstissä oleva taivutusmuoto vain näyttää vieraalta, (esim. joen -> joki)
3.    Yritä 
päätellä
 sanan merkitys (suunnilleen). Käytä apuna tekstin muita sanoja sekä niitä tietoja, joita sinulla on aiheesta ennestään. Mieti, minkä sanaluokan sana voi olla kyseessä.
4.    Katso sanan merkitys sanakirjasta. Sinun täytyy tietää perusmuoto, jotta löydät sanan sanakirjasta.
Edellä sanottiin, että vieraiden sanojen merkitystä ei välttämättä tarvitse 
selvittää
, jos ymmärtää lauseen tai kappaleen pääasian. Tämän kirjan tarkoituksena on kuitenkin 
laajentaa
 sinun sanavarastoasi, joten on hyvä, että selvität itsellesi kaikki vieraat sanat. Päättele, 
käytä hyväksesi
 sanakirjoja ja tämän kirjan lopussa olevaa sanasto-osuutta ja tee kirjan tehtävät. Sanavarastosi kasvaa varmasti!
