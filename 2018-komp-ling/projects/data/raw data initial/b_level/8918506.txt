Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Yle Oppiminen on tehnyt uuden suomen kielen oppimateriaalin, jonka nimi on Suomen alkeet. Kokonaisuus alkaa aakkosista ja numeroista. Pian mukaan tulee myös fraasien opetus.



Tässä haastattelussa tuottaja Anna-Leena Lappalainen kertoo uudesta materiaalista.
Kenelle uusi suomen kielen kokonaisuus on tehty?
Uusi kokonaisuus on tehty kaikille, jotka haluavat oppia suomen kielen alkeet. Esimerkiksi maahanmuuttajat aloittavat suomen opiskelun usein aivan alkeista, aakkosista ja numeroista. Sivut sopivat sekä itseopiskeluun että opetuskäyttöön. Kyseessä on kehittyvä kokonaisuus eli julkaisemme uutta sisältöä sitä mukaa, kun sitä valmistuu.
Mikä sen tavoite on?
Suomeen on tullut viime aikoina paljon turvapaikanhakijoita, jotka eivät osaa suomea lainkaan. Yle haluaa tarjota tulijoille mahdollisimman selkeän ja helpon tavan tutustua suomen kielen alkeisiin. Keskeistä on, että sisällön opiskelu ei vaadi tukikieltä. Sivut on suunniteltu niin, että niitä on helppo käyttää myös mobiililaitteilla.
Kerrotko tekijöistä?
Sisältö on tehty Yle Oppimisen tiimissä, joka perustettiin vuoden alussa. Olemme keskustelleet sisällöstä kieltenopettajien ja vastaanottokeskusten työntekijöiden kanssa, jotta saamme sen vastaamaan arjen tarpeisiin ja jotta se on pedagogisesti oikeanlaista.
Videoilla esiintyy toimittaja Hannamari Hoikkala, joka tuli tiimiin Puoli seitsemän -ohjelmasta. Ohjaajana kuvauksissa oli toimitussihteeri Raili Löyttyniemi, joka on tehnyt oppimissisältöjä jo kauan. Grafiikkaa on tehnyt kaksi graafikkoa, Annukka Palmén-Väisänen ja Riikka Kurki. Lisäksi videoita on ollut tekemässä joukko muita ammattilaisia, esimerkiksi kuvaaja ja leikkaaja.



Selkouutisten harjoittelija Shadi Hatem arvioi sivuja näin:
On tosi tärkeä ja helppo ymmärtää.
Videot ovat hieno tapa oppia suomen kieli ja numerot. Minun mielestä se on hyvä ja helppo kaikille ja kaikki voivat oppia miten kirjaimet sanotaan.
Mutta ihmisille, jotka eivät tiedä mitään, on vähän vaikea sanoa vokaalit. Siksi hyvä jos laittaa kuvat miten vokaalit sanotaan (Ä, A, Ö, O, U, Y, I, J, E) ja jos siellä on esimerkkisanoja, joissa on monta vokaalia (koulu, kuuluu, kova, kuva).
Myös ihmiset jotka eivät tiedä latinalaisia kirjaimia, tarvitsevat keinoja miten ne kirjoittaa ja miten käyttää kynää.
Mitä sanot Shadin arviosta?
Shadin arvio on erittäin kiinnostava. Olemme itsekin puhuneet vokaalien vaikeudesta ja siitä, voisimmeko paneutua niihin tarkemmin. Myös vinkki kirjoittamisen opettamisesta on oikein hyvä - pidetään tämä mielessä!
Mitä teette seuraavaksi?
Seuraavaksi julkaisemme kokonaisuuden, jossa opetetaan yleisimpiä suomen kielen fraaseja - yksinkertaisia ja kuvailevia lauseita, joita tarvitsee arjessa. Esimerkiksi "minulla on punainen paita", "minä menen bussilla" ja "minulla on jano". Näin suomen kieli tulee entistä tutummaksi ja sitä pääsee käyttämään.
Sisältö on tehty yhteistyössä Suomen kieli sanoo tervetuloa –kokonaisuuden kanssa, joka on kehitetty Helsingin yliopistossa. Heidän käyttämänsä toisto-metodi sopii hyvin tämäntyyppiseen kieltenopiskeluun. Uutta materiaalia on luvassa ennen juhannusta.
Suomen kielen alkeet - nyt myös uudet videot fraaseista!



Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
