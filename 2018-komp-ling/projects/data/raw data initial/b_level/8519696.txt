Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Selkouutisten ohjelmasarja Kotoutujan Suomi etsii selkosankareita. Sankari osaa puhua helppoa suomea työkaverille, jonka äidinkieli ei ole suomi. Sankaria on helppo ymmärtää. Sankarin kanssa on kiva olla töissä, kielivirheitä ei tarvitse pelätä.
Ensimmäinen sankari on löytynyt. Hän on Jenna Suomi.
Jenna Suomi tekee työtä liikunta-alalla Espoossa. Hän on kuntokeskuksen trainer tiimin esimies. Jennan tiimissä eli ryhmässä on myös yksi maahanmuuttaja, Soroush Salmani. 
Soroush kirjoitti selkouutisille sähköpostia: Olen personal trainer ja mulla on paras työkaveri ja pomo, ja hänen nimi on Jenna. Jenna Suomi aina yrittää auttaa mua ja se puhuu aina selvästi, että mä ymmärrän mitä se tarkoittaa. Hän on aina kärsivällinen ja kuuntelee mua, vaikka mun suomen kieli ei ole niin hyvä. Musta Jenna Suomi ansaitsee kiitoksen!
Soroushin sähköposti oli niin kiinnostava, että selkouutiset lähti käymään Soroushin ja Jennan työpaikalla. Meille oli heti selvää, että tässä on hyvä työpari! Jenna ja Soroush puhuvat paljon ja Jenna pitää huolta siitä, että Soroush ymmärtää kaiken. Jenna ei ole "ankara opettaja", vaan molemmilla on hauskaa. 



Soroush Salmani tuli Iranista Suomeen 3 vuotta sitten. Soroush aloitti liikunta-alalla jo Iranissa. Hän laihdutti 40 kiloa ja treenasi itsensä huippukuntoon. Nyt hän on personal trainer ja kertoo suomalaisille asiakkaille, miten he pääsevät hyvään kuntoon. 
Soroush harrastaa liikuntaa myös vapaa-ajalla. Hän pelaa jalkapalloa ja pyöräilee. Soroush myös vaeltaa ja telttailee Suomen luonnossa. Joskus myös vaimo lähtee mukaan.
Vaimo on Soroushin suomen opettaja kotona. Soroush on oppinut, miten suomeksi puhutaan rakkaudesta. Mutta työpaikalla ei puhuta rakkaudesta. Työpaikalla Soroushin on täytynyt oppia paljon uusia sanoja. 
Soroushin ensimmäinen lause suomeksi oli: En osaa englantia. Oikeasti Soroush osaa englantia tosi hyvin, mutta hän halusi, että työkaverit puhuvat hänelle suomea. Jennan kanssa se ei ollut ongelma. Jenna huomasi pian, että Soroush haluaa oppia suomea.
Jenna Suomen kanssa on helppo keskustella, koska hän ottaa toiset ihmiset huomioon. Jenna puhuu helppoa suomea myös kotona, koska Jennan mies ei ole suomenkielinen. Suomenkielisten ystävien kanssa Jenna puhuu tosi nopeasti.



1. Ajattele, missä ja kenelle puhut.
2. Seuraa, ymmärtääkö työkaveri, mitä puhut.
3. Kysy, menikö asia perille.
4. Sano toisella tavalla, jos työkaveri ei ymmärrä.
5. Muuta puhetapaa, kun työkaverin kielitaito paranee.
6. Puhu luonnollisesti ja muista myös ilmeet ja eleet.
Jennan neuvot ovat varmasti hyviä. Soroush on tehnyt töitä Jennan kanssa 1,5 vuotta, ja hän puhuu suomea jo tosi hyvin!
Kiitos, Jenna ja Soroush!
Selkouutiset etsii selkosankareita, koska nyt on menossa kampanja Puhu selkokieltä!
(Teksti: Pertti Seppä)
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
