Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Hallitus haluaa muuttaa lakia mielenosoituksista. 
Nykyään mielenosoituksesta täytyy ilmoittaa poliisille 6 tuntia ennen. Hallitus haluaa, että mielenosoituksesta ilmoitetaan 3 päivää ennen. Silloin poliisi ehtii kutsua lisää poliiseja töihin. Hallitus sanoo, että mielenosoitukset ovat turvallisempia kaikille, jos paikalla on tarpeeksi poliiseja. 
Asiantuntijat sanovat, että mielenosoitukset ovat Suomessa melkein aina rauhallisia. Siksi lakia ei ehkä tarvitse muuttaa, asiantuntijat sanovat. 



Vauvoja syntyy keisarileikkauksella enemmän kuin ennen. 
Viime vuonna 17 prosenttia vauvoista syntyi niin, että äidille tehtiin leikkaus, jonka nimi on keisarileikkaus. Keisarileikkaus tehdään yleensä silloin, kun tavallinen synnytys on vaarallinen vauvalle tai äidille. Nykyisin keisarileikkaus tehdään usein myös siksi, että äiti pelkää synnytystä. 



USA:ssa Kaliforniassa on isoja metsäpaloja. 
Pohjois-Kaliforniassa Paradisen kaupungissa 9 ihmistä on kuollut, kun koti tai auto on jäänyt tulipalon keskelle. Kaikki Paradisen asukkaat lähtivät tulipaloa pakoon. Tuli levisi nopeasti, koska oli kova tuuli ja maa oli kuivaa. Paradisen kaupungissa on palanut 7 000 taloa. 
Etelä-Kaliforniassa tulipalo leviää Malibun kaupunkiin päin, jossa asuu paljon Hollywood-tähtiä. 



Saksassa 10 prosenttia ihmisistä ei tykkää juutalaisista. Näin kertoo uusi kysely. Saksassa on nykyään myös paljon vihapuhetta ja rikoksia juutalaisia vastaan. 
97-vuotias Margot Friedländer sanoo, että juutalaisten kansanmurha alkoi samalla tavalla 30-luvulla Saksassa. Se alkoi vihapuheella. Friedländer sanoo, että poliitikkojen täytyy estää juutalaisviha. 
Fiedländer on juutalainen. Hän selvisi hengissä, kun Saksassa murhattiin miljoonia juutalaisia 1930- ja 40-luvulla. 



Televisiossa alkaa tänään lauantaina iso ja kallis saksalainen tv-sarja. 
Sarjan nimi on Babylon Berlin. Se kertoo elämästä Berliinin kaupungissa 1920-luvulla. Ensimmäinen maailmansota oli loppunut, ja natsit eivät olleet vielä vallassa. 
Babylon Berlin alkaa TV1:ssä lauantai-iltana kello 22. Sen voi katsoa myös netistä Yle Areenasta. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
