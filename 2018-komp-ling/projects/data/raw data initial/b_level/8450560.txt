Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Tässä selkouutisten ohjelmasarja Kotoutujan Suomi. Hyvää päivää!
Kotoutujan Suomi alkaa nyt etsiä sankareita. Etsimme sankareita suomalaisilta työpaikoilta. Siinä tarvitsemme apua teiltä, hyvät kuuntelijat!
Etsimme sankareita, jotka osaavat puhua helppoa suomea työkaverille, jonka äidinkieli ei ole suomi. Sankaria on helppo ymmärtää. Myös työharjoittelija uskaltaa puhua sankarin kanssa, kielivirheitä ei tarvitse pelätä. Sankarin kanssa on kiva olla töissä.
Oletko sinä tavannut tällaisen sankarin esimerkiksi työharjoittelussa? Jos olet, kerro meille. Me teemme sankarista uutisen. On ikävä, jos kukaan ei huomaa sankaria. Sanotaan nyt sankarille KIITOS!
Lähetä tieto sankarista sähköpostiosoitteeseen selko.uutiset@yle.fi.
Sankarien etsiminen on osa uutta kampanjaa. Kampanjan nimi on Puhu selkokieltä! Selkokeskus järjestää kampanjan yhdessä Ylen selkouutisten kanssa.
Meillä on nyt vieraana kampanjan koordinaattori Eliisa Uotila Selkokeskuksesta. Tervetuloa!



Kiitos! Hauska olla ohjelman vieraana!
Eliisa, mikä tämä Puhu selkokieltä -kampanja oikein on?
Kampanja auttaa ja kannustaa suomalaisia puhumaan suomea työkavereille, jotka opettelevat suomen kieltä. Haluamme tällä tavalla auttaa kielenoppimisessa ihmisiä, jotka ovat tulleet maahanmuuttajina Suomeen.
Liian usein suomalaiset vaihtavat esimerkiksi englannin kieleen, kun he puhuvat maahanmuuttajan kanssa. Työpaikalla on kuitenkin hyvä tilaisuus harjoitella suomea ja päästä mukaan suomalaiseen yhteisöön.
Luuletko, että suomalaiset oppivat huomaamaan, milloin he puhuvat sellaista kieltä, jota kaikki eivät ymmärrä?
Luulen kyllä, että suomalaiset tietävät aika hyvin, mikä kielessä on vaikeaa ja mikä helppoa. Keskustelussa voi kuitenkin innostua niin paljon, että ei muista ajatella näitä asioita.
Kerrotko esimerkin?



Suomalainen voi sanoa esimerkiksi näin:
Hoidetaan pomon antama työsoppari pois alta ja sitten pukukopin kautta hommiin.
Saman asian voi sanoa helpommin näin:
Allekirjoitetaan ensin työsopimus, jonka pomo on antanut. Sitten käyt vaihtamassa työvaatteet. Sen jälkeen pääset aloittamaan työt.
Kampanjan internet-sivuilla on ohjeita siitä, miten suomea voi puhua helpommin.
Miksi sinun mielestä on tärkeää, että työpaikoilla käytetään selkokieltä?
Työpaikka on tärkeä yhteisö ihmiselle, joka on tullut Suomeen vasta vähän aikaa sitten. Maahanmuuttaja voi oppia kieltä, samalla kun hän tekee työtä, ja niin hän pääsee paremmin mukaan työporukkaan.



Työpaikalla puhutaan myös suomalaisesta työelämästä, esimerkiksi palkasta, työsopimuksesta ja työajoista. On tärkeää, että myös näistä asioista voi puhua työpaikalla kielellä, jota kaikki ymmärtävät.
Kampanjan internet-sivuilla selitämme vaikeita sanoja, joita työelämässä on. Tällaisia ovat esimerkiksi työsopimus, työehtosopimus ja ansiosidonnainen työttömyyspäiväraha.
Miten oppilaitokset ja suomen opiskelijat voivat osallistua kampanjaan?
Oppilaitokset voivat kertoa työpaikoille, että asiat sujuvat hyvin, kun työharjoittelijoiden kanssa puhuu selkokieltä. Työpaikoille kannattaa myös kertoa Puhu selkokieltä –kampanjan nettisivuista, joilta löytyy vinkkejä selkokielen puhumiseen. Nettisivujen osoite on www.selkokeskus.fi/puhu-selkokielta.
Opiskelijat voivat osallistua kampanjaan kertomalla, kuka osaa puhua suomea niin, että sitä on helppo ymmärtää. Sinähän halusit tietää näitä sankareita?
Kyllä! Jos siis, hyvä kuuntelija, olet tavannut esimerkiksi työharjoittelussa ihmisen, jonka kanssa on helppo ja mukava puhua, kerro siitä meille. Sähköpostiosoite on tuo selko.uutiset@yle.fi. Sankari voi olla hyvä esimerkki myös muille.
Tässä kaikki tällä kertaa. Kiitos Eliisa Uotila ja kiitos kuuntelijat!



Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
