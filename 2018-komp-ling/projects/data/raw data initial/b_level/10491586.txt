Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
 



Pekka Haavisto on vihreiden uusi puheenjohtaja. Vihreä puolue valitsi uuden puheenjohtajan lauantaina.
Haavisto on kansanedustaja Suomen parlamentissa eli eduskunnassa. Hän voitti vihreiden puheenjohtajavaalin selvästi.
Haavisto on ollut vihreiden puheenjohtaja myös aikaisemmin, yli 20 vuotta sitten. Haavisto on ollut myös ministeri ja vihreiden presidenttiehdokas.
Uuden puheenjohtajan ensimmäinen tärkeä tehtävä on vaalikampanja. Eduskuntavaalit ovat jo 5 kuukauden päästä.
Vihreiden piti valita uusi puheenjohtaja, koska entinen puheenjohtaja Touko Aalto sairastui masennukseen. Aalto kertoi viime viikolla, että hän jättää puheenjohtajan tehtävät.



Italiassa on kova myrsky. Myrsky on kestänyt jo monta päivää.
Ainakin 20 ihmistä on kuollut myrskyssä. Monet heistä jäivät puun alle, kun myrskytuuli kaatoi puita. Salamanisku tappoi 2 ihmistä perjantaina.
Monet tiet ovat Italiassa poikki, koska ne ovat jääneet veden ja mudan alle. Myös esimerkiksi kuuluisan Venetsian kaupungin kadut ovat veden alla.
Meteorologit ennustavat, että myrsky jatkuu Italiassa koko viikonlopun.



Lauantaina on vietetty pyhäinpäivää. Pyhäinpäivänä suomalaiset muistavat kuolleita sukulaisia ja ystäviä. Siksi haudoille viedään kynttilöitä.
Pyhäinpäivä on vanha juhla. Nykyään monet suomalaiset viettävät ennen pyhäinpäivää halloweenia.
Halloween on tullut Amerikasta Suomeen. Erityisesti lapset tykkäävät halloweenista, kurpitsojen ja kummitusten juhlasta.



Naali eli napakettu voi kadota Suomesta ja muista Pohjoismaista kokonaan. Pohjoismaissa on enää noin 250 naalia. Ne elävät pohjoisen tunturialueella.
Naalit eivät ole tehneet Suomessa pesiä yli 20 vuoteen. Viimeksi naali teki pesän ja sai pentuja Suomessa vuonna 1996. Suomessa liikkuu 5 - 10 naalia vuodessa.
Aikaisemmin naaleja metsästettiin, koska naalilla on kaunis valkoinen turkki. Naaleja ei enää metsästetä, mutta nyt ilmaston lämpeneminen uhkaa naaleja.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
