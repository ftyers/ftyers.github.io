Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.




Julkisen alan työntekijät menevät uudestaan lakkoon. 
Se tarkoittaa, että kouluissa, päiväkodeissa ja vanhainkodeissa on tosi vaikea saada ruokaa. Myös siivoaminen loppuu ja osa kirjastoista on kiinni. 
Lakko alkaa ensi viikon maanantaina ja jatkuu kaksi päivää. Lakkoon menee yli 10 000 työntekijää. 
Lakko liittyy kiistelyyn työntekijöiden irtisanomisesta eli potkujen antamisesta. Hallitus haluaa lakimuutoksen, joka helpottaa pienen firman mahdollisuuksia antaa työntekijälle potkut. 
Työntekijöiden liitot vastustavat hallituksen lakiehdotusta. Hallitus vei kiistan eduskuntaan, joka keskusteli siitä eilen ja äänesti tänään. 



Tämän päivän äänestyksessä hallitus on saanut odotetusti eduskunnan luottamuksen. Päätös syntyi äänin 101 puolesta ja 73 vastaan.
Äänestyksen tulos tarkoittaa, että hallitus vie nyt kiisteltyä lakia eteenpäin. 
Äänestys liittyi isoon kiistaan työntekijöiden irtisanomisesta eli potkujen antamisesta. 



Suuri osa suomalaisista haluaa lopettaa kellojen siirtämisen. 
Suomessa on kesäaika ja talviaika. Kesällä kelloja siirretään tunti eteenpäin ja talvella tunti taaksepäin. Suuri osa suomalaisista haluaa elää pysyvästi talviajassa. 
Oikeusministeriö on tehnyt asiasta ison kyselyn. Kyselyyn tuli melkein 700 000 vastausta. Vastaajista noin 52 prosenttia kannatti talviaikaan siirtymistä. 
Suomi ei voi itse päättää siitä, että kelloja ei enää siirrellä. Asiasta pitää päättää Euroopan unionissa. 
Suomessa siirretään kelloja seuraavan kerran ensi viikon sunnuntaina. Silloin alkaa talviaika ja kello pitää siirtää tunti taaksepäin. 



Kanada on laillistanut kannabiksen kaiken käytön. Ensimmäiset kannabiskaupat ovat avautuneet maassa. 
Kannabis on päihdyttävä aine. Se on Suomessa kielletty. 
Kanada on koko maailmassa toinen maa, joka on laillistanut kannabiksen. Kanadaa ennen vain Uruguay on laillistanut kannabiksen käytön kaikkiin tarkoituksiin. 
Kannabiksen käytön ikäraja on vähintäänkin 18 vuotta. Kanadassa käytetään tosi paljon kannabista. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
