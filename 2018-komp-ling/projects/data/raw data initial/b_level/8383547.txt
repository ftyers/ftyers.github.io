Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Kotoutujan Suomi -ohjelmasarjan ensimmäisessä osassa puhutaan kansalaisuusasioista. Ohjelman vieras on Maahanmuuttoviraston ylijohtaja Jaana Vuorio. Haastattelussa Vuorio kertoo, minkälaista ylijohtajan työ on.
Jaana Vuorio myös vastaa kysymyksiin, joita kuuntelijat ovat lähettäneet. Vastaukset kysymyksiin 1-8 voit kuunnella haastattelusta. Kaikki Vuorion vastaukset ovat alla.
1. Suomeen tulee nyt paljon ihmisiä, jotka hakevat turvapaikkaa. Miksi Suomi sanoo "tervetuloa" turvapaikanhakijoille?
Kansainväliset sopimukset määräävät, että Suomen ja muiden EU-maiden täytyy ottaa vastaan turvapaikanhakijoita. Siksi Suomi kantaa oman osan vastuusta ja auttaa ihmisiä, jotka tarvitsevat suojelua. Suomeen on tullut tänä vuonna jo 23 000 turvapaikanhakijaa.
2. Onko oleskeluluvan tai kansalaisuuden saaminen nyt hidasta uusien turvapaikanhakijoiden takia?
Ei ole. Oleskelulupahakemusten ja kansalaisuushakemusten käsittelijät ovat eri henkilöitä kuin ne, jotka käsittelevät turvapaikanhakijoiden hakemuksia. On aivan yhtä paljon aikaa ja työntekijöitä oleskelulupahakemusten ja kansalaisuushakemusten käsittelyyn kuin ennenkin.
3. Milloin ne hakemukset, joita nyt käsitellään, on jätetty?
Eri hakemuksilla on eripituinen käsittelyaika. Esimerkiksi perheenjäsenten oleskeluluville käsittelyaika on noin 9 kuukautta. Opiskelija taas saa päätöksen hakemukseensa noin kuukaudessa. Kansalaisuushakemuksen käsittely kestää noin puolesta vuodesta reiluun vuoteen. Jos ihminen hakee turvapaikkaa, hän saa päätöksen tavallisesti noin puolessa vuodessa. Nyt hakijoita on niin paljon, että uudet turvapaikanhakijat joutuvat varmasti odottamaan kauemmin.
Käsittelyajat on kätevä tarkistaa Maahanmuuttoviraston nettisivuilta.
4. Miten saa Suomen kansalaisuuden?



Suomen kansalaisuutta voi hakea täyttämällä hakemuksen. Hakemuksen voi täyttää paperilla, mutta helpointa on tehdä hakemus verkkosivujen kautta. Suomen kansalaisuuden voi saada, kun ehdot täyttyvät. Ehtoja ovat esimerkiksi riittävä kielitaito ja useiden vuosien asuminen Suomessa. 
Riittävä suomen kielen taito on ehkä tärkein kansalaisuuden saamisen ehto. Hakijan täytyy suorittaa YKI3, että hän saa Suomen kansalaisuuden.
Hakijalla ei saa olla myöskään rikoksia. Ehtoja on paljon ja esimerkiksi lapsille on erilaiset ehdot kuin hakijalle, joka on naimisissa Suomen kansalaisen kanssa. Ennen hakemista kannattaa tarkistaa, mitä kansalaisuuden saamiseen tarvitaan, että ei tee hakemusta turhaan. Hakemus maksaa useita satoja euroja, tarkat hinnat kannattaa tarkistaa Maahanmuuttoviraston nettisivuilta.
5. Tuleeko tähän muutoksia?
Kansalaisuuden hakemiseen tai kansalaisuuden saamisen vaatimuksiin ei ole tulossa muutoksia.
6. Jos saa Suomen kansalaisuuden ja lähtee sitten töihin EU:n ulkopuolelle, mitä tapahtuu? Menettääkö Suomen kansalaisuuden?
Ei mentä. Kansalaisuuden menettäminen on aika harvinaista. Sen voi menettää esimerkiksi silloin, jos hakija on antanut hakemuksessaan vääriä tietoja.
7. Onko teitä helppo huijata? Huomaatteko aina, jos joku antaa vääriä tietoja?
Voisin sanoa, että meitä on erittäin hankala huijata, koska olemme miettineet hyvin perusteellisesti toimintatavat ja keinot selvittää tietojen todenmukaisuus. Esimerkiksi ikä voidaan selvittää tarvittaessa lääketieteellisellä ikätestillä.
8. Jääkö teille huono omatunto, kun teette kielteisen päätöksen?
Virastossa työskentelee ihmisiä, jotka tuntevat tunteita ihan samalla tavalla kuin muutkin. Emme ole siis mitään robotteja. Kohtelemme kaikkia ihmisiä tasapuolisesti, kun noudatamme lakia. Laissa on määritelty ehdot sille, että voimme myöntää luvan. Teemme päätöksemme aina lain mukaan jai kohtelemme kaikkia hakijoita tasapuolisesti. Sen vuoksi voimme tehdä työtämme hyvällä omallatunnolla.
9. Miksi jonkun kansalaisuushakemus käsitellään heti, mutta toinen joutuu odottamaan?



Hakemukset käsitellään aina siinä järjestyksessä, kun ne tulevat virastoon. Päätös voi kuitenkin tulla toisille nopeammin kuin toisille. Osa hakemuksista on helpompi käsitellä. Osa hakemuksista on sellaisia, että Maahanmuuttoviraston täytyy kysyä paljon lisäkysymyksiä, ja siksi käsittelyaika pitenee. Päätöksen tekeminen kestää pitempään esimerkiksi silloin, jos hakija ei ole vastannut kaikkiin kysymyksiin tai joitakin liitteitä puuttuu.
 
10. Kuinka kauan perheenyhdistäminen kestää?
Perheenyhdistämistä varten täytyy hakea oleskelulupaa. Laki sanoo, että hakemuksen käsittely saa kestää korkeintaan 9 kuukautta. Jokainen hakemus käsitellään aina erikseen. Käsittelyaikaan vaikuttaa esimerkiksi se, joudutaanko hakemukseen pyytämään lisätietoja. Joskus tarvitaan hakijan haastattelu, ja se vie myös aikaa. Jos haastattelu tehdään ulkomailla edustustossa, jonot haastatteluihin voivat olla hyvin pitkiä.
11. Miten Suomeen saa viisumin ja mistä siitä löytää tietoa?
Viisumi on vain lyhtaikaista ja tilapäistä oleskelua varten. Viisumi on voimassa korkeintaan 3 kuukautta. Viisumin myöntää edustusto ulkomailla, ei Maahanmuuttovirasto. Tietoa viisumin hankkimisesta saa parhaiten Suomen edustustojen nettisivuilta tai ulkoministeriön nettisivulta Viisumi Suomeen.
12. Voiko hallitus myöntää kansalaisuuden poikkeustapauksessa, jos hakija kertoo hyvät syyt?
Ei voi. Suomessa tällaiset asiat käsittelee Maahanmuuttovirasto lain mukaan. Lakia noudatetaan aina ja poliitikot eivät voi vaikuttaa päätöksiin, jotka tehdään yksittäiselle ihmiselle.
13. Voiko Suomessa asua ja tehdä työtä, jos on pysyvä oleskelulupa jossakin toisessa EU-maassa?
Suomessa voi asua toisen Schengen-maan oleskeluluvalla enintään 90 päivää. Suurin osa EU-maista on Schengen-maita. Sen jälkeen täytyy hankkia oleskelulupa Suomessa. Joissakin tapauksissa Suomessa voi tehdä töitä ilman oleskelulupaa. Esimerkiksi turvapaikanhakijoilla on työnteko-oikeus 3 tai 6 kuukauden päästä siitä, kun he ovat hakeneet turvapaikkaa.
14. Jos haluaa pysyvän oleskeluluvan Suomeen, täytyy asua Suomessa määrätty aika. Miten käy silloin, kun suomalainen firma lähettää työhön ulkomaille? Tai kun on välillä ulkomailla suomalaisen aviopuolison työn takia?
Pysyvän oleskeluluvan voi saada, kun on ollut Suomessa jatkuvalla oleskeluluvalla 4 vuotta. Suomessa ei ole pakko asua koko 4 vuoden ajan, vaan esimerkiksi lomamatkat ja muut matkat ovat sallittuja. Suomessa täytyy kuitenkin olla vähintään puolet siitä ajasta, jonka oleskelulupa on ollut voimassa.
Ulkomaille muuttaminen sen vuoksi, että suomalainen firma lähettää töihin ulkomaille, ei katkaise 4 vuoden asumista. Tässä tilanteessa asuminen ei katkea työntekijältä, joka lähtee ulkomaille, eikä hänen perheenjäseneltään.



Lisää tietoa löytyy Maahanmuuttoviraston verkkosivuilta
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
