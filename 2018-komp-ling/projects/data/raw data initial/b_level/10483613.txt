Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Villieläinten määrä maapallolla on vähentynyt nopeasti. 
Ympäristöjärjestö WWF:n raportti kertoo, että noin 50 vuodessa nisäkkäiden, kalojen, matelijoiden, sammakoiden ja lintujen määrä maapallolla on vähentynyt jo 60 prosenttia. Eniten eläinten määrä on vähentynyt Etelä- ja Keski-Amerikassa. 
Eläinten väheneminen johtuu siitä, että niiden elinympäristöt tuhoutuvat. Elinympäristöjä tuhoaa ihminen, joka esimerkiksi raivaa metsiä maatalouden käyttöön. Kalalajeja taas uhkaa ylikalastus. 
Suomessa nisäkkäiden tilanne on kohtuullinen, mutta monien lintujen tilanne on huono. 



Kiina lieventää uhanalaisten eläinten myyntikieltoa. 
Erittäin uhanalaisten eläinten osien myynti on ollut Kiinassa kiellettyä vuodesta 1993. Nyt Kiina sallii niiden myynnin tieteellisiin, lääketieteellisiin ja kulttuurisiin tarkoituksiin. 
Kiinalainen lääketiede on kiinnostunut esimerkiksi sarvikuonon ja tiikerin osista. Ei kuitenkaan ole näyttöä siitä, että kummankaan eläimen osat parantavat mitään sairauksia. 
Rajoitusten lieventämisen pelätään lisäävän tiikerin ja sarvikuonon salametsästystä. Tiikereitä on jäljellä maailmassa alle 4000 ja sarvikuonoja muutama tuhat. 



Indonesia on määrännyt tutkittavaksi kaikki lentokoneet, jotka ovat samanlaisia kuin maanantain turmakone.
Lion Airin matkustajakone putosi eilen mereen pian nousun jälkeen. 
Koneessa oli 189 ihmistä. Viranomaiset sanovat, että kaikki kuolivat turmassa. 



Liikenteen valvontaan on tulossa uusia, entistä tehokkaampia peltipoliiseja. 
Uudet peltipoliisit eli valvontakamerat mittaavat autojen ajonopeuksia jo 150 metrin päästä. Yksi kamera pystyy myös seuraamaan yhtä aikaa 32 eri ajoneuvon nopeuksia eri kaistoilla. 
Uusia kameroita aletaan asentaa ensi vuoden alkupuolella. 
Poliisi kertoo, että uusille tieosuuksille tulee lähivuosina 500 kameratolppaa ja niihin 150 valvontakameraa. 
Myös vanhat peltipoliisit jäävät käyttöön. 



Veronpalautuksia maksetaan tänä vuonna lähes 3 miljardia euroa. Palautusta saa liki 3,6 miljoonaa ihmistä, Verohallinto kertoo. 
Yli tuhannen euron veronpalautuksen saa melkein miljoona suomalaista. 
Veronpalautukset maksetaan tileille 11. joulukuuta. 
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
