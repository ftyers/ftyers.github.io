Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.
 



Hallitus ei peru ehdotusta irtisanomislaista. Uudella lailla hallitus haluaa helpottaa työntekijöiden irtisanomista pienissä firmoissa. Työntekijöiden ammattiliitot vastustavat lakiehdotusta.
Pääministeri Juha Sipilä aikoo nyt kysyä eduskunnalta, luottaako se hallituksen työllisyyspolitiikkaan. Irtisanomisten helpottaminen on osa työllisyyspolitiikkaa, Sipilä sanoo. Eduskunta äänestää hallituksen luottamuksesta ensi viikolla.
Hallitus toivoo, että ammattiliittojen protestit vähenevät, jos eduskunta on hallituksen tukena. Ammattiliitot ovat esimerkiksi järjestäneet lakkoja irtisanomisten helpottamista vastaan.



Avaruusraketin lähtö on epäonnistunut Kazakstanissa. Kazakstan on Venäjän ja Kiinan välissä.
Kazakstanista laukaistiin Sojuz-raketti kohti avaruutta. Pian laukaisun jälkeen huomattiin moottorivika. Siksi raketin miehistön piti tehdä hätälasku.
Raketissa oli 2 miehistön jäsentä. He eivät kuolleet. He pelastuivat käyttämällä kapselia, jossa oli laskuvarjo.
Toinen miehistön jäsen oli amerikkalainen ja toinen venäläinen. He olivat matkalla kansainväliselle avaruusasemalle.



Hirmumyrsky on tehnyt vahinkoja USA:ssa. Hirmumyrsky Michael iski esimerkiksi Floridaan. Myrskyn tuulet puhalsivat melkein 70 metriä sekunnissa.
Michael-myrsky rikkoi taloja, kaatoi puita ja peitti katuja veden alle. Ainakin 2 ihmistä kuoli. Yli 700 000 ihmistä on ollut ilman sähköä.
Myrskyvahinkojen korjaaminen kestää monta kuukautta.



Suomalaiset eivät juo alkoholia kovin usein. Uusi tutkimus vertaa alkoholin käyttöä 8:ssa Euroopan maassa.
Tutkimus kertoo, että 13 prosenttia espanjalaisista juo alkoholia joka päivä. Italiassa ja Ranskassa noin 10 prosenttia aikuisista juo alkoholia joka päivä.
Pohjoismaissa ei juoda alkoholia yhtä usein. Vain 2 prosenttia suomalaisista, ruotsalaisista ja norjalaisista juo alkoholia joka päivä.



Sää lämpenee. Perjantaina etelässä paistaa aurinko ja sää on lämmintä. Pohjoisessa on viileää ja pilvistä. Viikonloppu on lämmin suuressa osassa Suomea.
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
