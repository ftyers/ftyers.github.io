Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Ohjelmassa Kotoutujan Suomi puhutaan tällä kertaa kotoutumiskoulutuksesta. 
Ohjelman vieras on Uudenmaan ELY-keskuksen maahanmuuttopäällikkö Jaana Suokonautio. 
Suokonautio vastasi haastattelussa myös kuuntelijoiden kysymyksiin. Kuuntele tai lue, mitä hän vastasi.



Miksi kielikurssille on vaikea päästä? Miksi täytyy odottaa niin kauan?
Kotoutumiskoulutusta ei riitä kaikille, jotka tarvitsevat sitä. Joskus voi käydä myös niin, että maahanmuuttajat eivät löydä kaikkia opiskelumahdollisuuksia.
Kurssitilanteeseen vaikuttaa myös se, kuinka paljon rahaa koulutusta varten on ja kuinka paljon on maahanmuuttajia. Esimerkiksi syksyllä 2015 kurssille on päässyt nopeasti pääkaupunkiseudulla.
Miksi pakolaiset saavat enemmän aikaa oppia suomea kuin muut maahanmuuttajat?
Pakolaiset eivät saa pitempää koulutusta kuin muut. Jokainen maahanmuuttaja saa niin pitkän koulutuksen kuin tarvitsee. 
Maahanmuuttajan kielitaito testataan, ennen kuin kotoutumiskoulutus alkaa. Koulutus kestää pitempään, jos maahanmuuttajan kielitaito on aluksi huono tai hänelle suositellaan hidasta opiskeluvauhtia. Hidas vaihtoehto vie kauemmin aikaa.
Koulutusaika pitenee myös, jos maahanmuuttaja ei osaa lukea ja kirjoittaa omaa äidinkieltä.
Miksi hallitus ei järjestä enemmän kielikursseja, joille pääsee vapaasti ja helposti?
Suomen valtiolla ei ole tarpeeksi rahaa, että kielikoulutusta voidaan järjestää kaikille, jotka sitä tarvitsevat.  Kysymys on hyvä, koska myös valtio säästää, jos kaikki maahanmuuttajat oppivat nopeasti suomea. 
Jos sairastuu ja joutuu lopettamaan kurssin, pääseekö enää koskaan takaisin koulutukseen?
Jokaisen opiskelijan tilannetta katsotaan erikseen. Jos opiskelijan täytyy lopettaa kurssi sairastumisen takia, hän voi päästä uudelle kurssille myöhemmin. Silloin opiskelija yritetään ohjata sopivaan uuteen ryhmään niin pian kuin mahdollista.



Kuka päättää, mistä koulusta opiskelija saa paikan?
TE-toimiston työntekijät. He yrittävät löytää opiskelijalle kurssipaikan, joka sopii hänelle ja jonne kulkeminen ei ole liian vaikeaa.
Miksi koulutuksen järjestäjät vaihtuvat usein? 
Oppilaitokset kilpailevat siitä, keneltä ELY-keskus tilaa kotoutumiskoulutusta. Koulutuksen hinta ja laatu ratkaisevat, kuka voittaa kilpailun. Joskus käy niin, että kilpailun jälkeen koulutus täytyy siirtää oppilaitoksesta toiseen. Yritämme välttää näitä tilanteita, jos se on mahdollista. 
Miksi koulutus on niin lyhyt? 
Kotoutumiskoulutus voi jatkua korkeintaan noin vuoden ajan. Sen jälkeen on muita mahdollisuuksia opiskella suomea, esimerkiksi tietokoneen avulla tai verkossa. 
Koulutuksen kesto riippuu opintopolusta ja aloitustasosta. Koulutus kestää nopealla polulla ja peruspolulla korkeintaan 48 viikkoa, hitaalla polulla korkeintaan 54 viikkoa. Lomat vähän pidentävät koulutuksen kestoa.
Onko verkkosivua, josta löytyvät opistot, joissa voi asua ja opiskella suomen kieltä?
Tällaisia paikkoja on, esimerkiksi kansanopistoja. Tiedot löytyvät verkosta, mutta eivät ehkä yhdeltä sivulta. 
Tietoa koulutuksista löytyy esimerkiksi verkkosivulta www.finnishcourses.fi.
Voiko maahanmuuttaja jäädä kokonaan ilman opiskelupaikkaa tai työpaikkaa?
Kyllä niin voi käydä.  TE-toimiston työntekijät tekevät parhaansa, että opiskelupaikka ja myöhemmin myös työpaikka löytyy. Myös maahanmuuttajan omalla aktiivisuudella on suuri merkitys opiskelupaikan ja erityisesti työpaikan saamisessa. 
Miten voi saada suomalaisia ystäviä?
Ystäviä ehkä löytyy, kun osallistuu erilaisiin tapahtumiin ja harrastuksiin ja puhuu suomalaisille rohkeasti.  Monet suomalaiset haluavat auttaa maahanmuuttajia oppimaan suomea, mutta oikeiden ihmisten löytäminen ei aina ole helppoa.



Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
