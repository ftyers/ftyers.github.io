Uusien käyttöehtojen myötä tietosuojasi paranee. Saat tietoa Ylen sisällöistä ja Yle Tunnuksen eduista kerran kuussa sähköpostiisi. Voit hallita tietojasi ja Ylen lähettämiä viestejä omassa profiilissasi. Uudet käyttöehdot näet täältä. Voit tutustua tietosuojalausekkeeseen tästä.



Selkouutisten ohjelmasarja Kotoutujan Suomi jatkaa selkosankareiden etsimistä. Selkosankari osaa puhua helppoa suomea työpaikalla kaikille, joiden äidinkieli ei ole suomi. Kaikkien on helppo ymmärtää selkosankaria.
Tällä kertaa sankarin nimi on Marsa Perttula.
Marsa Perttula on opettaja valmentavassa koulutuksessa eli VALMA-koulutuksessa Keskuspuiston ammattiopistossa. Marsan ryhmässä on 10 maahanmuuttajaopiskelijaa, joita Marsa opettaa vuoden ajan.
Marsan työkaverit ja opiskelijat kirjoittivat selkouutisille näin: Marsa puhuu selkosuomea joka päivä ja auttaa opiskelijoita oppimaan suomen kieltä!
Marsan opiskelijoille on tosi tärkeää, että he ymmärtävät, mitä Marsa puhuu. Marsa opettaa heille tärkeitä taitoja opiskelua ja työelämää varten. Marsa antaa tietoa myös arjen taidoista, esimerkiksi terveellisestä elämästä ja rahan käytöstä.
Marsa on tehnyt työtä maahanmuuttajien kanssa yli 30 vuotta. Keskuspuiston ammattiopistossa hän on ollut melkein 6 vuotta. Marsa sanoo, että hän rakastaa omaa työtä ja oppilaita. Marsa sanoo, että on ihanaa löytää jokaisen opiskelijan vahvuudet eli asiat, joissa opiskelija on hyvä.



Marsaa on helppo uskoa, kun kuuntelee opiskelijoita. Sireh Front sanoo, että Marsa on superhyvä ja kiltti opettaja. Sireh on ollut Marsan oppilas tänä syksynä. Sireh sanoo, että hän on oppinut Marsalta paljon. Sireh on kotoisin Gambiasta, ja hän haluaa kokiksi.



Sofia Zueva on Marsan oppilas yhtenä päivänä viikossa. Muina päivinä hän on toisessa ryhmässä. Sofia sanoo, että Marsa puhuu hitaasti ja rauhallisesti. Siksi Marsaa on helpompi ymmärtää kuin muita opettajia. Sofia on kotoisin Venäjältä, ja hän haluaa välinehuoltajaksi.
Marsa Perttula on mielellään töissä, mutta on hänellä myös vapaa-aikaa. Silloin hän harrastaa musiikkia ja liikuntaa ja erilaisia asioita. Esimerkiksi nyt Marsa askartelee joulukortteja. Marsalla on 3 lasta, jotka ovat jo melkein aikuisia. Marsan perhe on opettajaperhe, myös Marsan mies on opettaja.



Tässä Marsan neuvot selkokielen käyttöön
1. Mieti, mistä ja miten puhut. Asian täytyy olla ensin selvä itselle.
2. Puhu rauhallisesti.
3. Tuo uusia sanoja puheeseen vähitellen ja rakenna sanavarastoa systemaattisesti.
4. Kysy kuuntelijoilta puheesi aikana kysymyksiä. Silloin saat tietää, ovatko he ymmärtäneet, mitä olet puhunut.
5. Käytä kuvia, esineitä, värejä ja ilmeitä.
6. Käytä selkokielistä oppimateriaalia.
Kannattaa uskoa Marsan neuvoja, koska Marsalla on pitkä kokemus ja paljon tyytyväisiä opiskelijoita.
Kiitos, Marsa ja opiskelijat!
Selkouutiset etsii selkosankareita, koska nyt on menossa kampanja Puhu selkokieltä!
(Teksti: Pertti Seppä)
Yle Uutiset selkosuomeksi kertoo uutiset helpolla suomen kielellä. Selkouutiset sopivat esimerkiksi suomen kielen opiskelijoille.
Selkouutiset TV1:ssä joka arkipäivä kello 15.05 ja Radio Suomessa joka päivä kello 21.12.
Television selkouutiset löydät tämän sivun Arkistosta ja Yle Areenasta.
Selkouutisten Nasib Naseri ottaa selvää, toimiiko virastoissa selkokielinen palvelu. Sarjan videot ovat Kela, poliisi, TE toimisto, koulu ja pankki.
Vuoden selväsanainen on valittu. Voittaja on Kela-tärpit.
- Missä pallo on? kysyy opettaja Aleksi Koskinen. Valmistavan luokan koululaiset opiskelevat suomen kieltä.
Rakennusala
Sosiaali- ja terveysala
Liiketalousala
Kiinteistönhoitoala
Puhdistuspalveluala
Luksian opiskelijoiden videoblogi
Osa 11: Mitä opiskelijoille kuuluu nyt?
Osa 1 Osa 2 Osa 3 Osa 4 Osa 5 Osa 6-7 Osa 8 Osa 9 Osa 10
Mukana myös Helsingin aikuisopiston peruskoulu
Ateneumin selkokielinen ääniopas
Kättely Vesi Hissi Alko Peruna Loma Koira Kouluruoka Metsä Sää
Ylen hyviä linkkejä
Muita hyviä linkkejä
