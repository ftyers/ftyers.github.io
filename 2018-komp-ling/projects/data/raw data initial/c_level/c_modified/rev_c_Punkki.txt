Punkki Punkki kiinnittyneenä ihmisen iholle. Punkki imee verta ihmisen ihosta. Punkki on tavallinen eläin Suomessa. Punkki on pieni hyönteinen.
Punkki on vain 2 tai 3 millimetriä pitkä. Ihmisen on vaikea nähdä punkkia, koska se on niin pieni. Punkki elää heinässä ja ruohossa. Se ei lennä. Punkki kiipeää ihmisen iholle ja työntää pään ihon sisään. Sen jälkeen punkki alkaa imeä verta. Punkki voi aiheuttaa tauteja ihmiselle. Ehkä 20 prosenttia punkeista aiheuttaa borrelioosia. Borrelioosi on paha tauti. Ihmisen täytyy syödä lääkettä, että borrelioosi paranee. Ehkä noin 4000 ihmistä saa borrelioosin Suomessa joka vuosi.
Punkki eli puutiainen voi aiheuttaa myös puutiaisaivokuumetta. Noin 1 prosentti punkeista aiheuttaa aivokuumetta. Puutiaisaivokuume eli TBE on vaarallinen tauti. Puutiaisaivokuume ei parane lääkkeillä. Tauti on onneksi tosi harvinainen. Lääkäri pistää potilaalle influenssarokotteen Puutiaisaivokuumetta vastaan on rokote. Ihminen voi ottaa rokotteen puutiaisaivokuumetta vastaan. Ihminen ei saa puutiaisaivokuumetta, jos hän on ottanut rokotteen. Ihmisen täytyy olla varovainen paikoissa, joissa on paljon punkkeja. Illalla ihmisen täytyy tutkia iho tarkasti.
Punkki pääsee helposti imemään verta kohdissa, joissa iho on ohut ja lämmin. Tällaisia paikkoja ihmisessä ovat esimerkiksi napa, niska ja alueet polven ja korvan takana.
Punkin saa pois ihosta pinseteillä. Ihmisen täytyy ottaa punkki pois ihosta nopeasti. Se onnistuu hyvin pinseteillä. Jos punkki on ihossa vain vähän aikaa, ihminen ei saa borrelioosia. Punkkeja on Suomessa paljon meren lähellä rannikolla. Nykyään punkkeja on Pohjois-Suomessa asti.
