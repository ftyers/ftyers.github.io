Yle tuottaa kahdenlaisia ruututekstityksiä: käännös- ja ohjelmatekstityksiä.Käännöstekstitykset ovat niitä, joita me kaikki suomalaiset olemme tottuneet lukemaan, kun ohjelmassa puhutaan vierasta kieltä. Yle käännöstekstittää kaikki vieraskieliset ohjelmat. Yle Femin kaikki ja Teeman iltaisin esitettävät ohjelmat tekstitetään sekä suomeksi että ruotsiksi.
Ohjelmatekstitys tarkoittaa suomenkielisen ohjelman tekstitystä suomeksi ja ruotsinkielisen ruotsiksi. Ohjelmatekstitykset palvelevat erityisesti kuulorajoitteisia katsojia, joita Suomessa on yli 700 000. Tekstityksistä on hyötyä myös maahanmuuttajille, kieltä opiskeleville sekä vaikkapa vanhemmille, jotka eivät halua pitää televisiota kovalla lasten mentyä nukkumaan. Yle on velvoitettu tekstittämään kaikki suomen- ja ruotsinkieliset televisio-ohjelmat, eräitä poikkeuksia lukuun ottamatta. Esimerkiksi jotkut suorat keskusteluohjelmat voidaan teknisistä syistä tekstittää vasta jälkikäteen uusintaan ja Areenaan.
Ylen kotimaankielisiin ohjelmiin tarjoama tekstitys löytyy valitsemalla vastaanottimen tekstityskieleksi hollannin (HD-kanavilla “kuulorajoitteinen” tai vastaava). Ohjelmatekstityksiä voi seurata myös Teksti-TV:n kautta. Areenassa tekstitykset saa näkyviin ruudun alareunassa näkyvän txt-ikonin kautta.
Lue lisää ohjelmatekstityksestä.
Kuulovammaisia viittomakielen käyttäjiä varten Yle lähettää päivittäin viittomakieliset tv-uutiset sekä verkkovideoita Yle Areenaan ja sosiaaliseen mediaan. Sunnuntaisin lähetetään kooste viikon tärkeimmistä tapahtumista. Lisäksi viittomakielelle tulkataan eduskunnan kyselytunnit sekä vaaliohjelmia ja muita erityisen tärkeitä tapahtumia.
Yle on viime vuosina lisännyt viittomakielelle tulkattuja satuja lapsille Yle Areenaan. Pikku Kakkosen sarjoista on tulkattu viittomakielelle mm. Seikkailukone, Unelmajuttu sekä Rikun ja Ramin jaksoja. Ne ovat katsottavissa Areenassa toistaiseksi.
Yle tuottaa seuraavia viittomakielisiä sisältöjä tv-kanaville ja Yle Areenaan:
Katso Yle Uutiset viittomakielellä Yle Areenassa.
Siinä missä ohjelmatekstitys palvelee heikkokuuloisia, äänitekstitys palvelee näkövammaisia ja lukemisesteisiä. Äänitekstityksessä ruudulla näkyvä teksti kuuluu synteettisenä puheena. Katsoja saa palvelun käyttöönsä valitsemalla vastaanottimesta äänen kieleksi hollannin. Yle on velvoitettu liittämään äänitekstitys kaikkiin käännöstekstitettyihin ohjelmiin.
Lue lisää äänitekstityksestä.
Kuvailutulkkaus on palvelu, jossa tv-ohjelman visuaalinen sisältö kuvaillaan sanallisesti näkövammaisille. Yle on vuodesta 2017 alkaen lisännyt tarjoamansa kuvailutulkkausten määrää. 
Kuvailutulkkauksen saa kuuluviin niin ikään valitsemalla vastaanottimesta äänen kieleksi hollannin. 
Yle on kokeillut myös MovieReading -mobiilisovelluksen käyttöä kuvailutulkkauksissa. MovieReading -sovellus palvelee erityisesti Areenassa olevien, kuvailutulkattujen ohjelmien katsomista.
Lue lisää kuvailutulkkauksesta.
Lue lisää MovieReading -sovelluksesta.
Ylen uutis- ja urheilusivuille verkossa on myönnetty Saavutettavuus huomioitu -leima (aiemmalta nimeltään Esteettömyys huomioitu). Tällä leimalla annetaan tunnustusta verkkosivustoille, joissa on huomioitu erilaisten käyttäjäryhmien tarpeet.
Lue lisää Saavutettavuus huomioitu -leiman myöntämisestä Näkövammaisten liiton sivuilta.
Yle Uutiset selkosuomeksi kertoo uutiset helpolla suomen kielellä joka päivä. Selkouutiset sopivat esimerkiksi suomen kielen opiskelijoille ja lukemisesteisille.
Yle Uutiset selkosuomeksi palvelee radiossa ja verkossa heitä, joilla on vaikeuksia puheen tai kirjoituksen ymmärtämisessä. Selkouutisia kuuntelevat muun muassa monet vanhukset.
Niistä on myös hyötyä suomea opiskeleville maahanmuuttajilla ja ulkomaalaisille.
Selkouutiset lähetetään Yle Radio Suomessa iltaisin ja Yle Mondossa useaan kertaan päivässä. Selkouutiset esitetään myös Yle TV1 -kanavalla arkisin klo 15.05.
Lähetyksissä ja palvelun verkkosivulla käsiteltävät aiheet rajataan selkeästi ja niistä kerrotaan vain olennainen.
Katso Yle Uutiset selkosuomeksi Yle Areenassa.
Laki antaa Ylelle tehtäviä, jotka liittyvät tasa-arvon, suvaitsevaisuuden ja monimuotoisuuden sekä kulttuurien välisen vuorovaikutuksen edistämiseen.
Erityispalvelut edistävät Ylen palvelujen saavutettavuutta ja palvelevat erityiskohderyhmien lisäksi muitakin Ylen palvelujen käyttäjiä. Tekninen kehitys on viime vuosina mahdollistanut uudenlaisten palvelujen käyttöönoton.
Yle on vuonna 2018 velvoitettu tekstittämään kaikki suomen- ja ruotsinkieliset televisio-ohjelmat, eräitä poikkeuksia lukuun ottamatta. 
Tekstitysvelvoite on Ylelle iso haaste, koska alan teknologinen kehitys oli vuoteen 2017 saakka ennakoitua hitaampaa eikä laadukkaan tekstityksen tarjoaminen moniin suoriin keskusteluohjelmiin ole vieläkään mahdollista. Ylellä on myös tekstitysten suhteen journalistinen vastuu laadusta, eikä katsojille voida tarjota tekstitystä jossa on paljon sisältövirheitä tai sellaista tekstitystä, mikä ei todellisuudessa paranna sisällön saavutettavuutta. Siksi osa suorista ohjelmista tekstitetään vuorokauden sisällä esitettävään tv-uusintaan ja Areenaan. 
Ylen pitkän aikavälin tavoitteena on tekstittää kaikki tv-ohjelmat ja se tulee tapahtumaan, kun tekniikka tämän mahdollistaa. 
Uudet teknologiat, kuten tekoäly, koneoppiminen ja automaattinen puheentunnistus tulevat tulevaisuudessa tarjoamaan uusia ratkaisuja muun muassa tv-ohjelmien tekstitykseen. Yle haluaa olla veturina tämän kehityksen kärjessä esimerkiksi MeMAD -tyyppisten hankkeiden kautta. Puheentunnistuksen avulla myös muun muassa radio-ohjelmat voitaisiin tuoda entistä paremmin kuurojen ja kuulorajoitteisten saataville. 
Vuonna 2018 Yle jatkaa edelleen suoratekstitysmenetelmiensä kehittämistä.

      Rauhallinen puhetapa ja selkeä artikulointi ovat tärkeitä.    

      Röngän puhetapaa kiitetään rauhalliseksi ja artikulointia selkeäksi.    

      Lauantai-illoissa aloittaa uusi musiikkiohjelma.    

      Vuodenvaihde tuo muutoksia Yle Radio Suomen ohjelmistoon.    

      Radio Suomessa 27.11. vastaamassa mm. Merja Ylä-Anttila    

      Radio Suomen Kysy Ylestä -illassa 27.11. kysymyksiin vastaavat toimitusjohtaja Merja Ylä-Anttila, julkaisujohtaja Ismo Silvo, uutis- ja ajankohtaistoimituksen päätoimittaja Riikka Räisänen ja etiikkapäällikkö Timo Huovinen.    

      Yle haluaa kuunnella ja ymmärtää suomalaisia.    

      Suomalaisten tarpeiden parempi ymmärtäminen on yksi Ylen vuoden 2019 pääteemoista.
Yle Tunnus, jota on luotu jo yli miljoona, on yksi keino parantaa henkilökohtaista palvelua.    

      Radio Suomessa 27.11. vastaamassa mm. Merja Ylä-Anttila    

      Radio Suomen Kysy Ylestä -illassa 27.11. kysymyksiin vastaavat toimitusjohtaja Merja Ylä-Anttila, julkaisujohtaja Ismo Silvo, uutis- ja ajankohtaistoimituksen päätoimittaja Riikka Räisänen ja etiikkapäällikkö Timo Huovinen.    

      Joulukalenteri ja Tuntematon sotilas kuvailutulkataan.    

      Ylellä nähdään vuodenvaihteen tienoilla useampia kuvailutulkattuja ohjelmia. Joulukalenterin ja Tuntematon sotilas -sarjan lisäksi kuvailutulkataan myös helmikuussa alkava Muumilaakso-animaatiosarja.    

      Vuonna 2019 Yle haluaa olla parempi Yle juuri sinulle.    

      Yleisradion vuoden 2019 tavoitteissa näkyy ja kuuluu halumme palvella kaikkia suomalaisia. Luottamus syntyy uskottavasta ammattitaidosta, lämmöstä ja läheisyydestä, kirjoittaa Ylen toimitusjohtaja Merja Ylä-Anttila.    

      Yle on suomalaisten omistama mediayhtiö.    

      Olemme sinua varten. Yle on suomalaisten omistama mediayhtiö, joka rahoitetaan Yle-verolla. Meillä on laissa säädettyjä julkisen palvelun tehtäviä. Mistä oikein on kyse?    

      Joulukalenteri ja Tuntematon sotilas kuvailutulkataan.    

      Ylellä nähdään vuodenvaihteen tienoilla useampia kuvailutulkattuja ohjelmia. Joulukalenterin ja Tuntematon sotilas -sarjan lisäksi kuvailutulkataan myös helmikuussa alkava Muumilaakso-animaatiosarja.    

      Muutos tulee voimaan torstaista 10.1.2019 alkaen.    

      Eduskunnan kyselytunti on muutoksen jälkeen nähtävissä Yle TV1:ssä ja Yle Areenassa torstaisin klo 16-17.    

      Donna onnistui rikkomaan sterotypioita.    

      Ylen draamakomediasarja Donna (eng. Blid Donna) voitti 16.10. MipCom Diversity Awards -kilpailun Cannesissa.    

      Ääniohjaus leviää ja Yle haluaa olla edelläkävijä.    

      Svenska Ylen tuoreimpia uutisia, podcasteja, ajankohtaisohjelmia ja radiokanavia voi nyt kuunnella älylaitteissa ääniohjauksella, sillä Googlen ääniohjattu assistentti tukee myös ruotsin kieltä.    

      En ny lag ska förbättra situationen.    

      Viktiga webbsidor i Finland är oftast inte skapade för att vara tillgängliga. Det här kan få negativa konsekvenser för äldre personer, invandrare, personer med kognitiva svårigheter eller synnedsättning, eller egentligen för vem som helst. Men en ny lag ska förbättra situationen.    

      Yle vill hjälpa finländarna att hitta till nätet.    

      Ungefär en miljon finländare står utanför det så kallade digitala språnget. Vi medelålders har plötsligt blivit it-stöd för våra föräldrar. Genom kampanjen Aldrig för sent att surfa vill Yle uppmärksamma den här frågan och få alla med ut på nätet.    

      Yle erbjuder flera textningstjänster för specialgrupper.     

      Specialtjänsterna gör Yles utbud tillgängligt för en bred publik och betjänar förutom specialgrupper också övriga användare.    

      Handikappade granskade Sibbo centrum.    

      Nickby centrum har många platser som är besvärliga för personer med funktionsnedsättning.    
