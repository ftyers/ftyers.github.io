Yle on suomalaisten oma julkisen palvelun mediayhtiö. Autamme ymmärtämään maailmaa, tarjoamme tietoa ja elämyksiä, viihdytämme ja sivistämme.
Tarjontamme on kaikkien saatavilla yhtäläisin ehdoin varallisuudesta ja asuinpaikasta riippumatta. Tämä on tärkeä, meille asetettu tehtävä ja yleläisten yhteinen päämäärä. Tavoitamme kaikki suomalaiset joka päivä.  Meillä tehdään Suomen suosituimpia sisältöjä verkkoon, televisioon ja radioon. Tuomme suomalaisten koteihin Linnan juhlat, uutisia, urheilun arvokisoja, draamaa, asiaohjelmia ja viihdettä sekä tietenkin Pikku Kakkosen. Meillä on kunnia olla osa suomalaisten arkea ja juhlaa.
Parasta työssämme ovat kohtaamiset suomalaisten kanssa ja vuoropuhelu heidän kanssaan – se inspiroi, uudistaa ja on työn suola.
Suomalaisetkin tuntuvat pitävän meistä. Olemme Suomen arvostetuin mediabrändi ja Yle Areena maan arvostetuin brändi verkossa. Suomalaisista 95 % katsoo meidän onnistuneen julkisen palvelun tehtävässämme. Haluamme kuitenkin palvella vieläkin paremmin.
Meillä työskentelee toimittajia, kuvaajia, digikehittäjiä ja muita tekniikan- ja media-alan ammattilaisia. Töitä ja sisältöjä tehdään eri kielillä. Meille on tärkeää olla siellä, missä tapahtuu. Siksi vaikutamme 25 paikkakunnalla ympäri Suomen Tammisaaresta Inariin.
Tarjoamme monipuolisia työtehtäviä media-alan näköalapaikalla. Meillä on rohkea kokeilemisen kulttuuri ja intohimoisia huippuosaajia. Tuemme ketteriä työtapoja ja joustavaa työtä. Palkitsemme tavoitteiden saavuttamisesta ja onnistumisista. Pidämme huolta työntekijöidemme jaksamisesta ja tarjoamme terveys- ja hammashuollon etuja, liikuntapalveluja ja kerhotoimintaa.
Olemme media-alan edelläkävijöitä ja mukana alan muutoksissa kotimaassa ja kansainvälisesti. Kehitämme uusia tapoja olla läsnä, kertoa tarinoita ja koskettaa. Palvelumme helpottavat median käyttöä ja sujuvoittavat arkea. Tavoitteemme on olla maailman paras julkisen palvelun media!
              Meille voit päästä kesätöihin, harjoitteluun tai TET:iin                           Meille voit päästä kesätöihin, harjoitteluun tai TET:iin. Tutustu avoimiin kesätyö- ja harjoittelupaikkoihin tai lähetä meille avoin hakemus.             Yle.fi -palvelua, Uutisvahtia, Voitto-robottia, kaikkia vaalipalveluja ja uusia journalismin muotoja kehitetään Yle News Labissa. Samalla tutkitaan sitä, miten suomalaiset käyttävät eri median muotoja ja mitkä suomalaisten toivot ja huolenaiheet ovat.  Tutustu Ylen uutis- ja ajankohtaistoiminnan ja urheilun kehitystiimin toimintaan newslab.yle.fi!                           Ylen teknologiatiimit kehittävät uusia digitaalisia sovelluksia ja palveluita. Mm. Yle Areena, Yle Tunnus, Lasten Areena ja Abitreenit mahdollistavat, että Ylen sisällöt tavoittavat kaikki suomalaiset.
