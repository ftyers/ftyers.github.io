Helsingin aikuisopiston peruskoulu on meidän mielestä kiva paikka. Opimme monenlaisia asioita. Meillä on esimerkiksi mahdollisuus valita monia eri kieliä.
Uutisluokan kurssi alkoi syksyllä. Olemme ensimmäinen aikuisten maahanmuuttajien ryhmä, joka osallistuu Ylen Uutisluokkaan.
Olemme talven aikana oppineet esimerkiksi tekemään haastatteluja. Teimme haastatteluvideon myös Uutisluokan päivää varten.
Minä olen Shahnaz Arefin. Minä olen kotoisin Bangladeshista. Käyn peruskoulua Suomessa, koska minä en valmistunut minun kotimaassa peruskoulusta. Haluaisin mennä peruskoulun jälkeen ammattikouluun ja opiskella esimerkiksi lähihoitajaksi.
Minusta oli kiva olla haastattelija, koska olen sosiaalinen ja minusta on kiva jutella ihmisten kanssa. Halusin myös kokeilla jotakin uutta.
Minä olen Tarkhani Runak Rashid Hassan. Olen kotoisin Irakista. Koska kotimaassa en valmistunut peruskoulusta, haluaisin valmistua Suomessa. Minä haluan peruskoulun jälkeen mennä ammattikouluun. Terveysala kiinnostaa tosi paljon. Haluaisin lähihoitajaksi, toivon että saan tämän ammatin.  Olen rohkea ja rauhallinen ihminen. Siksi uskalsin ryhtyä tekemään haastatteluja.
Aikuisten peruskoulu alkaa alkuvaiheella, se tarkoittaa luokkia 1-6. Sen jälkeen tulee päättövaihe, se vastaa luokkia 7-9. Ihan aluksi opiskelija voi osallistua myös peruskoulun lukutaitovaiheen opetukseen.
Helsingin aikuisopiston peruskoulun rehtori Jyrki Sipilä sanoo, että aikuisten perusopetuksen yksi tärkeä tehtävä on kotouttaminen. Opinnot kestävät yleensä 2,5 vuotta, ja päättövaiheessa koulupäivä voi olla jopa 8 tuntia pitkä. Siksi kotoutuminen on tehokasta. Se on tärkeää erityisesti naisille, jotka eivät ole olleet töissä ja joilla ei ole perustaitoja.
Monet opiskelijat haluavat käydä peruskoulun, että pääsevät jatko-opintoihin. Peruskoulun jälkeen opiskelijan ei tarvitse myöskään osallistua YKI-testiin, jos hän hakee Suomen kansalaisuutta.
Jyrki Sipilä kertoo, että rahat aikuisten perusopetukseen tulevat Suomen opetusministeriöstä. Rahat riittävät, jos koulu on tarkka rahojen kanssa. Helsingin aikuisopiston ei tarvitse saada peruskoulusta voittoa.
Heidi Nieminen, minkälaista on opettaa aikuisten peruskoulussa?
Pitää osata monia eri aineita ja on hyvä tuntea erilaisia kulttuureja. Opettajan pitää osata selittää vaikeita asioita helpolla tavalla. Opettajan pitää myös tehdä materiaalia opetukseen, koska on vähän peruskoulun oppikirjoja, jotka sopivat aikuisille. Aikuisten opettaminen on erilaista kuin lasten, koska aikuisella voi olla jo paljon osaamista ja työkokemusta lähtömaasta.
Mitä tavoitteita sinulla on?
Yritän opettaa opiskelijaa ajattelemaan itse ja hakemaan itse lisää tietoa. Harjoittelemme paljon ryhmätyötaitoja ja oma-aloitteisuutta, koska ne ovat tärkeitä asioita ammattikoulussa ja työpaikalla.
Onko työssä hauskoja hetkiä?
Esimerkiksi ne pienet hetket ovat minusta hienoja, kun opiskelija on iloinen, koska hän on oppinut jonkun uuden ja hyödyllisen asian. Myös hauskoja väärinymmärryksiä sattuu, koska koulussa on monta erilaista kieltä ja kulttuuria. On tosi hyvä asia, että olemme kaikki erilaisia ja opimme toisilta uusia asioita.
Kiitos, Heidi!
Teksti ja kuvat: Tarkhani Runak Rashid Hassan, Al-Hello Afrah ja Shahnaz Arefin.
