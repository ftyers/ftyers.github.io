4 Suomen kansalaista on pidätetty Malesiassa kristillisen materiaalin jakamisen takia. Heistä 2 on naisia ja 2 miehiä.  Heidät otettiin kiinni Langkawin saarella. Suomalaiset ovat nyt tutkintavankeudessa.Poliisi takavarikoi heiltä yli 300 vihkosta, joissa oli tekstejä Raamatusta.  Malesia on muslimienemmistöinen maa. Malesiassa kristittyjen lähetystyö ja materiaalin jakaminen on jyrkästi kielletty. Rangaistus voi kovimmillaan olla 5 vuotta vankeutta.  Oikeus on tuominnut vankeuteen Rami Adhamin, joka tunnetaan lelujen salakuljettamisesta Suomesta Syyriaan Adham sai 10 kuukauden vankeustuomion esimerkiksi rahankeräysrikoksesta ja useista väärennyksistä. Adham keräsi Suomi - Syyria-yhteisölle ilman lupaa yli 150 000 euroa ja laittomasti vielä 160 000 euroa.  Ilmavoimat on nimittänyt ensimmäistä kertaa naisen hävittäjälentolaivueen komentajaksi.
Everstiluutnantti Inka Niskanen aloittaa työn vuodenvaihteessa Karjalan lennostossa. Hän on myös historian korkea-arvoisin naisupseeri armeijassa Suomessa.  Niskanen on yksi maailman ensimmäisiä naisia, joilla on hävittäjälentäjän koulutus.  Suomesta tuli keskiviikkona Euroopan neuvoston puheenjohtaja. Kausi kestää 6 kuukautta.  Euroopan neuvosto on yhteistyöjärjestö, johon kuuluu käytännössä koko Eurooppa.Euroopan neuvostolla on tärkeä rooli Euroopan ihmisoikeuskysymyksissä ja niiden valvonnassa.  Euroopan neuvosto ei ole osa Euroopan unionia. Se ei ole myöskään sama asia kuin Eurooppa-neuvosto, joka koostuu EU:n ja sen jäsenmaiden johtajista.  Ensi vuonna Suomi on myös EU:n puheenjohtajamaa. EU-puheenjohtajakausi kestää heinäkuun alusta joulukuun loppuun.
