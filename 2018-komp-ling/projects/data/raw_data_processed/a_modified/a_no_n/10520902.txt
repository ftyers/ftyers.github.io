Autofirmat ja valtio ovat sopineet ilmastotavoitteesta. Tavoite on, että vanhoja autoja korvataan kaasuautoilla ja sähköautoilla. Valtio voi tukea vanhan auton romuttamista.
Suomen metsät sitovat enemmän hiilidioksidia, kuin on tiedetty. Uutta metsää kasvaa nopeammin, kuin ennen. Metsää kasvaa hyvin, koska metsiä hoidetaan hyvin. Myös ilmaston lämpeneminen lisää metsän kasvua. Metsien hakkuita ei ehkä tarvitse rajoittaa niin paljon, koska metsät kasvavat hyvin.
Norjalainen firma Orkla ostaa suomalaisen Kotipizzan. Kotipizza on Pohjoismaiden suurin pizzaravintolaketju. Orkla tarjoaa Kotipizzasta 146 miljoonaa euroa. Norjalainen Orkla on ostanut Suomesta aiemmin Pandan makeistehtaan ja Taffel-sipsitehtaan.
Viljasato on jäänyt pieneksi. Kuivuus haittasi viime kesänä maanviljelyä monilla tiloilla. Pahiten kuivuus haittasi maatiloja Etelä-Suomessa. Erityisesti ruista saatiin tänä kesänä vähän. Viljasato on tänä syksynä 2,7 miljardia kiloa. Viljasato oli yhtä pieni usein 1960-luvulla.
Ruotsissa on tosi vaikeaa muodostaa uutta hallitusta. Ruotsin keskustapuolueen puheenjohtaja Annie Lööf ei ole saanut koottua uuttaa hallitusta. Lööf luopuu tehtävästä. Lööf oli jo kolmas henkilö, joka yritti muodostaa Ruotsiin hallituksen. Ruotsin valtiopäivävaalit pidettiin syyskuun alussa.
