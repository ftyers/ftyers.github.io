Yle Tunnuksen käyttöä koskevat käyttöehdot Olemme päivittäneet Yle Tunnuksen käyttöehtoja 25.5.2018.
Yle Tunnuksella voit kirjautua kaikkiin Ylen digitaalisiin palveluihin millä tahansa tuetulla laitteella. Tarjoamme sinulle parempaa henkilökohtaista palvelua, kun luot Yle Tunnuksen ja käytät Ylen palveluita kirjautuneena.  Keräämme käytöstäsi tietoja löytääksemme sinulle osuvampia sisältösuositteluja, ymmärtääksemme millainen sisältö kiinnostaa ihmisiä ja kehittääksemme sisällöistämme ja palveluistamme entistä parempia.
Yle Tunnus on kotimainen ja turvallinen palvelu. Pidämme kaikesta keräämästämme tiedosta tarkkaa huolta: emme luovuta tietojasi ulkopuolisille tahoille ja käytämme tietojasi vain yllä kuvattuihin tarkoituksiin. Voit milloin tahansa ladata itsellesi kaikki sinusta keräämämme tiedot, ja voit halutessasi  poistaa Tunnuksesi.
Yle lähettää käyttäjilleen olennaista tietoa koskien palveluidensa sisältöä ja ominaisuuksia. Saat säännöllisesti tietoa Yle Tunnuksen tarjoamista eduista ja Ylen sisällöistä sähköpostiisi. Voit itse hallita asiakasviestintää omassa profiilissasi.
 Haluamme rakentaa kanssasi maailman parasta henkilökohtaista sisältöpalvelua!
Yle Tunnus on Yleisradio Oy:n (jäljempänä "Yle") tarjoama kirjautumistapa Ylen ja mahdollisten muiden palveluntarjoajien palveluihin (jäljempänä "Palvelut"). Yle Tunnus on kotimainen ja turvallinen Palvelu, jolla saat sinulle räätälöityä ja kiinnostavaa palvelua.
Nämä Yle Tunnuksen käyttöehdot yhdessä Ylen tietosuojalausekkeen kanssa (yhdessä “Ehdot”) sääntelevät Yle Tunnuksen käyttöä eri Palvelujen yhteydessä. Yle Tunnuksella tarkoitetaan näissä ehdoissa käyttäjätunnuksen ja salasanan yhdistelmää ja niiden mahdollistamaa kirjautumispalvelua.
Voit halutessasi käyttää Yle Tunnusta myös joidenkin Ylen ulkopuolisten toimijoiden  tarjoamiin Palveluihin kirjautumisessa. Tällöin kyseisen toimijan tarjoamaan Palveluun sovelletaan toimijan omia käyttöehtoja.
Ehdot määrittelevät oikeutesi ja velvollisuutesi Yle Tunnukseen liittyen. Yle Tunnuksen käyttö edellyttää, että noudatat näitä Ehtoja.
Huomioithan, että Ylen eri Palveluiden käyttöön tai niiden osiin voi soveltua lisäehtoja. Esimerkiksi Yle Areenan käyttöehdot löydät täältä.
Luomalla Yle Tunnuksen ymmärrät ja hyväksyt myös sen, että Yle kerää ja käyttää Palveluiden kautta kerättyjä henkilötietoja Ylen tietosuojalausekkeessa ja evästekäytännöissä kuvatuin tavoin. Ylen tietosuojalausekkeen löydät täältä.
Tunnuksen käyttäjänä saat tietoa Yle Tunnuksen tarjoamista eduista ja Ylen sisällöistä kuukausittain sähköpostiisi. Voit itse hallita asiakasviestintää omassa profiilissasi.
Luodaksesi Yle Tunnuksen, sinun on oltava vähintään 13-vuotias. Yle Tunnuksen luodaksesi sinun tulee antaa vaaditut rekisteröintitiedot, joiden avulla sinut voidaan tunnistaa.
Rekisteröidessäsi Yle Tunnuksen luot käyttäjätunnuksen ja salasanan. Olet henkilökohtaisesti vastuussa kaikesta käyttäjätunnuksellasi ja salasanallasi tapahtuvasta Palvelujen käytöstä. Sinun tulee säilyttää käyttäjätunnusta ja salasanaa huolellisesti ja ilmoittaa viipymättä Ylelle kaikista tietoosi tulleista väärinkäytöksistä.   Jos et halua enää käyttää Yle Tunnusta Palveluihin kirjautumisessa, voit poistaa Yle Tunnuksen. Yle Tunnuksen poistamisen jälkeen sinulla ei ole enää ole pääsyä Palveluihin tai niiden ominaisuuksiin, jotka vaativat kirjautumista Yle Tunnuksella. Voit luonnollisesti luoda Yle Tunnuksen uudelleen.
Yle voi lopettaa Yle Tunnuksesi tai rajoittaa pääsyäsi Palveluihin, jos ilmenee, että olet rikkonut Ehtoja. Yle voi myös sulkea Yle Tunnuksesi, jos et ole käyttänyt sitä kirjautumalla johonkin Palveluun viimeksi kuluneen kahden (2) vuoden aikana.  Saat käyttää Yle Tunnusta näiden Ehtojen mukaisesti. Yle Tunnus on henkilökohtainen, etkä saa luovuttaa sitä kenellekään muulle. Sinun pitää ilmoittaa viipymättä Ylelle, jos huomaat Tunnuksen joutuneen oikeudettomasti jonkun muun haltuun.
Käytät Yle Tunnusta omalla vastuullasi ja vastaat sen ja Palveluiden käyttämiseksi tarpeellisten laitteiden, sovellusten ja verkkoyhteyksien hankkimisesta, käyttämisestä ja suojaamisesta.
Yle vastaa Ylen tarjoamista Palveluista ja niiden sisällöistä kyseisiin Palveluihin kohdistuvien ehtojen mukaisesti. Yle ei vastaa Ylen ulkopuolisten toimijoiden tarjoamista Palveluista, joihin voit mahdollisesti kirjautua Yle Tunnuksen avulla.
Yle Tunnus on käytettävissä ympäri vuorokauden. Yle varaa kuitenkin oikeuden harkintansa mukaan kehittää, muuttaa ja korjata Yle Tunnusta, sen ominaisuuksia, käyttökohteita tai taustajärjestelmiä. Yle Tunnus saattaa myös olla poissa käytöstä huoltotaukojen aikana ja muinakin ajankohtina esimerkiksi liiallisen kuormituksen vuoksi.  Yle voi harkintansa mukaan päättää lopettaa Yle Tunnuksen tai jonkun sen osan ylläpitämisen ja tarjoamisen. Näissä tapauksissa Yle ilmoittaa asiasta etukäteen.
Yle Tunnukseen liittyvät henkilötietojen suojaperiaatteet on määritelty Ylen tietosuojalausekkeessa. Yle käsittelee henkilötietojasi voimassa olevan lainsäädännön ja tietosuojalausekkeen mukaisesti.
Palveluissa voidaan käyttää evästeitä ja muita vastaavia tunnisteita Ylen evästekäytännöissä kuvatulla tavalla. Evästekäytännöt löydät täältä.
Ylen ulkopuolinen toimija voi tarjota palvelussaan mahdollisuuden kirjautua Yle Tunnuksella. Tässä tapauksessa palvelun tietosuojaperiaatteet on määritelty kyseisen Ylen ulkopuolisen toimijan tietosuojakäytännöissä.
Yle Tunnus ja siihen liittyvät taustajärjestelmät ja ohjelmistot ovat tekijänoikeuslakien suojaamia ja tekijänoikeus niihin kuuluu Ylelle tai Ylen lisenssinantajille. Kaikki oikeudet Yle Tunnukseen ja kaikkiin Yle Tunnuksen kautta tarjottaviin tai käytettävissä oleviin Ylen Palveluihin kuuluvat Ylelle.  Yle tarjoaa Yle Tunnuksen käytettäväksi “sellaisena kuin se on”. Yle ei takaa, että Yle Tunnus on käytettävissä keskeytyksettä tai että se toimii virheettömästi. Yle ei anna Yle Tunnukseen liittyen mitään sen saatavuuteen, täydellisyyteen, luotettavuuteen, tietoihin tai sisältöön liittyvää nimenomaista tai välillistä takuuta.  Lukuun ottamatta törkeästä huolimattomuudesta tai tahallisuudesta aiheutuvaa vastuuta, Yle ei ole vastuussa mistään suorasta, epäsuorasta, välillisestä tai yllättävästä vahingosta, joka on seurausta Yle Tunnuksen käytöstä tai kykenemättömyydestä käyttää Yle Tunnusta.
8.1 Sovellettava laki Yle Tunnukseen ja Ehtoihin sovelletaan Suomessa voimassa olevaa lainsäädäntöä pois lukien lainvalintaan liittyvät säädökset.  8.2 Muutokset Ehtoihin Yle pidättää oikeuden muuttaa Ehtoja milloin tahansa ilman ennakkoilmoitusta. Jos Ehtoja muutetaan merkittävästi, Yle ilmoittaa tällaisesta muutoksesta erikseen etukäteen. Muutokset tulevat voimaan viikon kuluttua siitä, kun Yle on ilmoittanut Ehtojen muutoksesta verkkosivullaan ja/tai Ylen tarjoamassa sovelluksessa.
Mikäli Ehtojen muutos johtuu lainsäädännön muutoksesta, viranomaismääräyksestä tai muusta ennalta arvaamattomasta syystä, Ehtojen muutos tulee voimaan välittömästi Ylen ilmoituksesta.
Yle Tunnuksen palveluntarjoajana toimii Yleisradio Oy, osoitteessa Uutiskatu 5, 00024 Yleisradio.
Yle Tunnuksen käyttöehtoihin liittyvissä asioissa voit ottaa yhteyttä asiakaspalveluumme sähköpostitse osoitteessa ohjelmapalaute@yle.fi tai yle.tunnus@yle.fi. Tietosuoja-asioissa voi ottaa yhteyttä sähköpostitse tietosuoja@yle.fi. Voit myös käyttää palautelomaketta, postiosoitetta Yleisradio Oy, PL 77, 00024 Yleisradio tai soittaa numeroon 020 690 414.
