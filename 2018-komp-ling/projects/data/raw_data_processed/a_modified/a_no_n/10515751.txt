Poliisi valvoo pikkujouluajan liikennettä. Valvonnan avulla poliisi yrittää estää onnettomuuksia.
Viime viikonloppuna noin 33 000 autoilijaa puhalsi poliisin alkometriin. 134 kuljettajaa ajoi autoa todennäköisesti humalassa.
Poliisi valvoo liikennettä enemmän kuin tavallisesti myös seuraavina viikonloppuina.
Monet firmat viettävät pikkujoulua marraskuussa tai joulukuussa.
Suomalaiset äänestivät laiskasti seurakuntavaaleissa. Vain noin 15 prosenttia yli 16-vuotiaista seurakuntien jäsenistä kävi äänestämässä.
Vaaleissa valittiin päättäjät Suomen luterilaisen kirkon seurakuntiin. Kirkossa on 400 seurakuntaa. Noin 70 prosenttia suomalaisista kuuluu luterilaiseen kirkkoon.
Suomi voi vähentää nopeasti päästöjä, jotka lämmittävät ilmastoa.
Uusi raportti kertoo, että päästöjä voidaan vähentää 50 prosenttia vuoteen 2030 mennessä. Se ei edes maksa paljon.
Yksi tapa vähentää päästöjä on tuulivoima. Suomen merialueilla tuulee paljon, ja uudet tuulivoimalat ovat isoja ja tehokkaita. Tuulivoima todennäköisesti laskee sähkön hintaa 2020-luvulla.
Myös sähköautot halpenevat, ja sähköautoja tulee lisää. Suomessa on vuonna 2030 ehkä 800 000 sähköautoa.
Suomeen tulee uusia eläimiä, kun ilmasto lämpenee. Esimerkiksi sakaali tulee Suomeen, kun Suomen talvet lämpenevät. Uskotaan, että Suomessa nähdään sakaaleja viimeistään 10 vuoden päästä.
Suomalaiset ovat tottuneet näkemään sakaaleja vain luonto-ohjelmissa, jotka kertovat Afrikasta. Tosiasia kuitenkin on, että sakaaleja elää nykyään jo paljon lähempänä Suomea. Sakaaleja on esimerkiksi Virossa.
Sakaali on taitava saalistaja. Se syö esimerkiksi käärmeitä, lintuja ja sammakoita.
Talvi on alkanut hitaasti. Suomessa ei ole ollut näin vähän lunta tähän aikaan vuodesta melkein 60 vuoteen.
Lapissa on tavallisesti tähän aikaan jo noin 20 senttimetriä lunta. Nyt suurin osa Lappia on ilman lunta.
