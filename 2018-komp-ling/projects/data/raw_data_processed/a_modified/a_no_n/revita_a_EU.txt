EU:lla on suuria ongelmia Euroopan unionilla EU:lla on paljon ongelmia juuri nyt. Muuttuuko tai hajoaako EU lähivuosina?
Eurooppaan tulee paljon pakolaisia. Se on suuri ongelma EU:lle. EU-maat eivät ole onnistuneet sopimaan siitä, miten pakolaisia pitäisi jakaa maiden välillä.
Jotkut EU-maat rakentavat aitoja rajoilleen ja sulkevat rajojaan. Jotkut EU-maat laativat tiukkoja sääntöjä, jotta pakolaiset eivät tulisi heidän maahansa.
Schengenin sopimus on nyt vaarassa. Sopimuksen mukaan EU: n kansalaiset voivat matkustaa ilman passintarkastuksia. Viime aikoina monet Euroopan maat ovat palauttaneet passintarkastukset.
Kaikki EU-maat eivät ole tyytyväisiä EU:hun. Britannia haluaa tehdä uuden sopimuksen EU: n kanssa. Muuten se uhkaa erota EU:sta. Britannia haluaa muiden muassa maksaa vähemmän EU:lle. Britannia neuvottelee juuri muiden EU-maiden kanssa, jotta se saisi uuden sopimuksen. Sopimus saattaa valmistua helmikuussa.
Britannian pääministeri David Cameron on luvannut, että kansa saa äänestää EU:n jäsenyydestä. Kansanäänestys järjestetään viimeistään ensi vuonna.
Jos britit sanovat ei EU:lle ja Britannia eroaa EU:sta, sillä on merkittäviä seurauksia. Silloin ehkä jotkut muutkin maat haluavat erota EU:sta. EU:ssa on nyt 28 jäsenmaata.
Jos useat maat päättävät erota, EU:n uskottavuus heikkenee. Silloin ehkä suurvallat kuten USA, Venäjä tai Kiina ajattelevat, että EU:n kanssa ei kannata neuvotella. Euroopan mahdollisuudet vaikuttaa maailman asioihin vähenevät.
