Neljä suomalaista on kuollut lento-onnettomuudessa Zimbabwessa.Pienkone putosi vuoristoalueella perjantaina aamulla.Koneessa oli neljä suomalaista matkustajaa ja koneen ohjaaja. Kaikki kuolivat, kun kone putosi. Vielä ei tiedetä, miksi pienkone putosi Zimbabwessa.

Ranskassa iso mielenosoitus on muuttunut mellakoiksi. Ranskan pääkaupunkiin Pariisiin kokoontui noin 30 000 ihmistä. Mielenosoittajat vastustavat polttoaineveron korotuksia ja Ranskan talouspolitiikkaa. Mielenosoituksesta tuli väkivaltainen. 

Mielenosoittajat ovat esimerkiksi sytyttäneet roskapönttöjä palamaan Pariisin kaduille. Poliisi on käyttänyt kyynelkaasua ja vesitykkejä mielenosoittajia vastaan. 

Lenkkikengistä eli lenkkareista on saatu uutta tietoa. Suomalaiset tutkijat ovat huomanneet, että liian pehmeä lenkkikenkä on huono jalalle, kun ihminen juoksee. Jos lenkkikenkä on liian pehmeä, juoksija jäykistää jalkaa ja jalka rasittuu. 

Kauppoihin on tullut paljon uusia lenkkikenkiä, joissa on paksu, pehmeä pohja. Tutkijat sanovat, että noin 2 senttiä paksu pohja on hyvä. 

Tutkimuksen mukaan maat, joissa lapsia ei saa kurittaa, ovat lapsille turvallisempia kasvaa. Maissa, joissa kuritus on kielletty, pojat ja tytöt kohtaavat väkivaltaa paljon vähemmän kuin maissa, joissa ruumiillinen kuritus on sallittu.

