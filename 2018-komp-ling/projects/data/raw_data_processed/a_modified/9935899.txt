Suomessa on monenlaista säätä. Suomi on talvella ihan eriliainen kuin kesällä.

Sää voi muuttua myös tosi nopeasti. Vaikka aamulla paistaa aurinko, illalla voi jo sataa lunta tai vettä. Siksi suomalaiset puhuvat aina säästä.

Mutta minkälaisesta säästä maahanmuuttajat tykkäävät Suomessa? Selkouutisten harjoittelija Badrie Zamani-Dadane kysyi asiaa 5 maahanmuuttajalta.

Iranilainen Lale Koivula on kosmetologi. Lale sanoo, että hän rakastaa aurinkoa ja lämmintä ilmaa. Ne antavat paljon energiaa. Jos sataa lunta tai vettä, meikki menee pilalle.

Kambodzalainen Marady Sun on opiskelija. Hän tykkää aurinkoisesta säästä, jos ei ole liian kuuma. Marady ei pidä sateisesta säästä, koska silloin kaikki on märkää.

Iranilainen Babak Darab on digitaalinen insinööri. Hän tykkää talvesta enemmän kuin kesästä, koska kesällä hän hikoilee niin paljon.

Turkkilainen Busra Kesim on opiskelija. Hän tykkää aurinkoisesta säästä. Hän ei pidä tuulisesta säästä. Busra kertoo, että silmät ovat kipeät, kun tuulee kovaa.

Iranilainen Maryam Azizi on hammashoitaja. Hän tykkää syyssäästä, koska silloin on sopivan lämmintä. Syksyllä Maryam käy metsässä poimimassa sieniä ja marjoja.

Badrie Zamani-Dadane on iranilainen toimittaja. Hän on kotoutumiskoulutuksessa Omniassa. Badrie on harjoitellut Ylen selkouutisissa.

Toimittajat: Merja Windia, Pälvi Tammi , Badrie Zamani-Dadane ja Pertti Seppä

