Suomalainen tarvitsee paljon tilaa.

Tutkimukset kertovat, että suomalainen tarvitsee noin 70 senttimetriä omaa tilaa ympärilleen. Se on paljon. Esimerkiksi saksalaiselle riittää 40 senttimetriä, ja italialaiset ovat vielä lähempänä toisiaan.

Suomalaisen on tosi vaikea olla hississä. Suomalainen ei halua olla liian lähellä muita ihmisiä. Suomalainen ei halua katsoa vieraita ihmisiä eikä puhua heille.

On hassua, että hissi on suomalaisille vaikea paikka, mutta juuri suomalaiset osaavat rakentaa hyviä hissejä.

Kone on iso suomalainen firma, joka tekee hissejä ja liukuportaita kaikkialla maailmassa. Se tekee hissejä myös korkeisiin rakennuksiin eli pilvenpiirtäjiin.

Koneen hissejä on esimerkiksi Singaporessa ja Uudessa-Seelannissa. Saudi-Arabiaan rakennetaan pilvenpiirtäjä, joka on yli kilometrin korkea. Kun Kingdom Tower valmistuu, se on maailman korkein rakennus. Kone rakentaa siihen esimerkiksi 7 hissiä. Koneen hissin pisin matka on 660 metriä.

Kone myös tutkii, mitä ihmiset ajattelevat hissistä. Kone kertoo, että monille hissi on pelottava paikka, koska se on ahdas ja suljettu. Silloin maisemahissi on hyvä ratkaisu. Toiset ihmiset pelkäävät, jos hissin seinä on lasia. Se voi pelottaa niitä, jotka pelkäävät korkeita paikkoja.

Suomalainen myös käyttäytyy hississä eri tavalla kuin muut.

Suomalainen ei oikein tiedä, mitä hän voi katsoa hississä. Siksi hän katsoo ehkä kenkiä tai numeroita. Monet katsovat puhelinta, koska silloin on helppo olla.

Monet ulkomaalaiset ovat myös hississä sosiaalisia. Esimerkiksi ranskalainen puhuu hississä paljon. Hissi on ranskalaiselle paikka, jossa hän voi tavata muita ihmisiä. Aasialaisia ei haittaa, vaikka hississä on ahdasta.

Suomalaiset kyllä alkavat puhua hississä vain, jos on pakko. Kun tulee esimerkiksi sähkökatkos ja hissi pysähtyy, myös suomalaiset alkavat puhua.

Videon kuvaus: Ville Airaksinen, videon editointi: Tommi Erkko

