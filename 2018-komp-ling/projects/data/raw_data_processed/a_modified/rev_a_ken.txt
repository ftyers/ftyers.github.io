Kenia on paras maa yleisurheilussa
Kenia voitti eniten kultamitaleita yleisurheilun MM-kisoissa. Aiemmin Kenia on menestynyt lähinnä pitkän matkan juoksuissa. Nyt kenialaiset ovat hyviä myös lyhyemmillä matkoilla ja kenttälajeissa.

Yleisurheilun maailmanmestaruuskisat päättyivät viime viikonloppuna Pekingissä Kiinassa. Kenialaiset voittivat seitsemän kultamitalilla, kuusi hopeamitalia ja kolme pronssia. Mitaleita kertyi yhteensä kuusitoista.

Kenialaiset ovat jo vuosikymmenien ajan olleet erinomaisia pitkillä juoksumatkoilla. Näissä kisoissa menestystä tuli myös muissa lajeissa. Suomalaisten mieleen jäi varmaan parhaiten Julius Yego, joka voitti miesten keihäänheiton.

Yego heitti peräti 92,72 metriä. Yego saattaa vielä heittää maailmanennätyksen. Tosin Jan Zeleznyn maailmanennätykseen 98,48 metriä on vielä matkaa.

Jamaika oli mitalitaulukossa toiseksi paras. Jamaikalaiset voittivat seitsemän kultamitalia, kaksi hopeaa ja kolme pronssia. Jamaikalaiset menestyivät nimenomaan pikajuoksuissa.

Jamaikan menestys oli uskomattoman hyvä, vaikka Jamaika on hyvin pieni maa. Asukkaita on alle kolme casino online miljoonaa, paljon vähemmän kuin esimerkiksi Suomessa.

Myös kisojen paras urheilija tulee Jamaikalta. Hän on Usain Bolt, joka voitti kultaa miesten 100:lla ja 200:lla metrillä sekä 100 metrin viestijuoksussa. Bolt on voittanut uransa aikana peräti 11 maailmanmestaruutta.

Myös monet muut huippu-urheilijat jäivät katsojien mieleen. Hollantilainen Dafne Schippers oli naisten paras pikajuoksija. Britti Mo Farah on miesten pitkillä juoksumatkoilla paras. Hän voitti sekä 5 000 että 10 000 metrin juoksut. Amerikkalainen Ashton Eaton voitti miesten kymmenottelun. Hänen voittotuloksensa 9 450 pistettä on uusi maailmanennätys.

Suomen mitali tuli keihäänheitosta

Tero Pitkämäki sai Suomen ainoan mitalin. Hän sijoittui miesten keihäänheitossa kolmanneksi. Suomi oli mitalitaulukossa paras Pohjoismaa. Ruotsi, Norja, Tanska ja Islanti eivät saaneet ainuttakaan mitalia.

Yhdysvaltain mitalisaalis putosi edellisiin kisoihin verrattuna. Pahiten romahti Venäjä. Se voitti edellisissä kisoissa 17 mitalia, Pekingissä vain neljä mitalia. Monet muut Euroopan maat pärjäsivät tavallista paremmin. Britannia, Puola ja Saksa ovat nyt Euroopan parhaita yleisurheilumaita.

Kiina nousee vauhdilla yleisurheilun mahtimaaksi. Se saavutti kotiyleisön riemuksi yhden mestaruuden, seitsemän hopeaa ja pronssin.