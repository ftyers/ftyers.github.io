Suomessa on nyt paljon rikollisten jengejä. Poliisi kertoo, että rikollisjengejä on Suomessa nyt noin 90. Vielä 2000-luvun alussa laskettiin, että jengejä on Suomessa 8. 
Poliisi sanoo, että jengien katuväkivalta on vielä aika pientä. Pelätään kuitenkin, että katuväkivalta lisääntyy Suomessa. Ruotsissa on nähty esimerkiksi monia rikollisjengien välisiä ammuskeluja. 
Tuhannet alle 18-vuotiaat turvapaikanhakijat ovat kadonneet Euroopassa. EU:hun ja Norjaan on tullut 4 vuoden aikana yksin noin 220 000 alle 18-vuotiasta turvapaikanhakijaa. Heistä ainakin 10 000 on kadonnut. 
Ruotsissa heitä on kadonnut 60:n koululuokan verran. Suomessa kadonneita on lähes 200. Uskotaan, että alaikäisiä katoaa esimerkiksi hitaan turvapaikkakäsittelyn ja tiedonpuutteen vuoksi. 
Suomessa keskustellaan nyt paljon työpaikan johtajista eli pomoista. Suomeen on syntynyt myös firmoja, joissa ei ole ollenkaan pomoja. Esimerkiksi tietotekniikka-alalla on jo monta firmaa, joissa ei ole pomoja eli esimiehiä. 
Myös asiantuntijat ovat alkaneet pohtia, ovatko pomot aina tarpeellisia. Mietitään, voivatko työntekijät hoitaa pomojen työt itse. 
Saimaannorppien määrä on vähän lisääntynyt. Viranomaiset arvioivat, että norppia on nyt noin 20 enemmän kuin vuosi sitten. Maa- ja metsätalousministeriö sanoo, että saimaannorppia on nyt noin 400. 
Norppien määrä on lisääntynyt viime vuosien aikana. 4 vuotta sitten norppa-arvio oli 300. Ministeriön mielestä norppien määrä on kasvanut, koska saimaannorppaa on suojeltu vuosien ajan. 
Suojelijat ovat esimerkiksi tehneet norpille talvella lumikinoksia jäälle, kun talvella on ollut vähän lunta. Norppa synnyttää talvella, joten lumikinokset ovat niille tärkeitä pesiä. 
Britannian kuninkaallisen perheen prinssi Harry ja hänen puolisonsa Meghan saavat vauvan. Vauva syntyy ensi keväänä. Tarkkaa synnytyksen aikaa ei ole kerrottu. Harry ja Meghan ovat aloittamassa melkein kahden viikon mittaista vierailumatkaa Australiasta. He käyvät myös Fidzhillä, Tongalla ja Uudessa-Seelannissa. 
