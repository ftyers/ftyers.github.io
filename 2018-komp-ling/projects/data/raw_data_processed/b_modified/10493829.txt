Työryhmä ehdottaa muutoksia työpaikkojen yhteistoimintalakiin eli yt-lakiin. Työryhmä kertoi ehdotuksista työministeri Jari Lindströmille maanantaina.
Yt-laki määrää yt-neuvotteluista. Yt-neuvotteluja käydään firmoissa, kun työolot muuttuvat.
Työryhmä sanoo, että yt-laki ei toimi hyvin. Työntekijät pelkäävät yt-neuvotteluja, koska ne tarkoittavat usein potkuja eli irtisanomista. Siksi työryhmä ehdottaa, että irtisanomisasiat siirretään toiseen lakiin, pois yt-laista.
Uusi yt-laki voi saada nimen kehittämislaki, työryhmä ehdottaa. Nimi kertoo, että tavoite on firman työntekijöiden kehittäminen.
Päätöksiä uudesta laista ei ole vielä tehty.
Suomalaisten englannin taidot ovat huonontuneet. Uusi tutkimus vertasi aikuisten englannin taitoja eri maissa.
Suomi tuli sijalle 8. Aikaisemmissa vertailuissa Suomi on sijoittunut paremmin. Vertailun paras maa oli tällä kertaa Ruotsi.
Ihmiset osaavat englantia parhaiten Euroopassa, mutta englannin taito on parantunut eniten Afrikassa.
Firmat ottavat ensi vuonna käyttöön tulorekisterin. Tulorekisteri on uusi järjestelmä palkkatietoja varten.
Siivousfirman johtaja Monika Põldkivi sanoo, että tulorekisteri on yksinkertaisempi kuin vanha järjestelmä.
Palkkatiedot siirtyvät suoraan tulorekisteristä esimerkiksi Kelaan. Siksi esimerkiksi pitkästä sairauslomasta ei tarvitse enää ilmoittaa tietoja Kelaan erikseen.
Põldkiven firma on valmis ottamaan tulorekisterin käyttöön. Uusi kysely kuitenkin kertoo, että vain puolet firmoista on valmistautunut yhtä hyvin.
Siksi viranomaiset aikovat jakaa lisää tietoa uudesta järjestelmästä.
Maanantaina on alkanut ruotsalaisuuden viikko. Silloin juhlitaan ruotsin kieltä, joka on Suomen toinen virallinen kieli.
Tiistaina vietetään ruotsalaisuuden päivää. Ruotsalaisuuden päivä eli ruotsiksi Svenska dagen on aina marraskuun 6. päivä.
Melkein 300 000 suomalaista puhuu äidinkielenä ruotsia. Monet kuuluisat suomalaiset ovat ruotsinkielisiä. Esimerkiksi Tove Jansson kirjoitti Muumi-kirjat ruotsiksi.
