Suomessa ehdotetaan, että dieselvero poistetaan. Dieselveron poistamisesta tehtiin eilen kansalaisaloite eduskunnalle. Tänään aloitteella oli iltapäivällä jo yli 90 000 allekirjoitusta. Se tarkoittaa, että eduskunta ottaa kansalaisaloitteen käsittelyyn. 
Aloitteen taustalla on se, että litra dieseliä voi nyt maksaa bensa-asemalla jopa enemmän kuin tavallinen bensiini. Tavallinen 95-bensa oli ennen selvästi kallimpaa kuin diesel. Siksi moni on halunnut omistaa Suomessa diesel-auton. Nyt ihmetellään, miksi hinnat ovat melkein samat tai kääntyneet jopa päinvastoin. 
Suomalaisen öljy-yhtiö Nesteen asiantuntija sanoo, että dieselin korkea hinta liittyy dieselin varastoihin maailmalla. Dieseliä on varastoissa nyt vähän. Hinta nousee, koska dieseliä ostetaan paljon, kun taloudessa menee hyvin. Dieseliä käyttävät esimerkiksi kuorma-autot ja pakettiautot. 
Suomessa selvitetään, voiko täällä järjestää olympialaisia ja paralympialaisia. Suomen Olympiakomitea tutkii, mitä olympialaisten hakeminen nykyään tarkoittaa. 
Asia päätettiin selvittää, koska kansainväliset vaatimukset olympialaisten järjestämisestä muuttuivat paljon. Tulevaisuudessa halutaan esimerkiksi, että olympialaiset ovat ympäristöystävällisiä tapahtumia. 
Selvityksen on tarkoitus kertoa, onko olympialaisten hakeminen Suomeen järkevää. 
Öljytankkeriin törmännyt sotalaiva on uponnut Norjassa. Sotalaiva törmäsi tankkeriin Bergenin pohjoispuolella viime viikolla. Sotalaivassa oli 137 miehistön jäsentä, kun törmäys tapahtui. Heidät pelastettiin laivasta. 
Sota-alus ajettiiin rantaveteen. Alus on kuitenkin liukunut aika syvälle. Näkyvissä on vain masto ja pieni osa laivan kannesta. Sota-alus on melko uusi. Norjan laivasto sanoo, että alus on vielä tarkoitus nostaa. 
Kuuluisa suomalainen tv-kokki Veijo Vanamo on kuollut. Veijo Vanamo tuli kuuluisaksi TV2:n ohjelmasta Patakakkonen. Siinä kokattiin erilaisia suomalaisia ruokia ja puhuttiin ruuan terveellisyydestä. 
Patakakkonen oli tosi suosittu. Sillä oli joskus miljoonayleisö. 
Veijo Vanamo eli 91-vuotiaaksi. 
