Kirjastoissa on nykyään paljon erilaisia ilmaisia palveluja.
Kirjastoista voi lainata kirjoja ja käyttää tietokonetta, mutta joissakin kirjastoissa voi vaikkapa ommella vaatteita.  Espoossa on kirjasto, jossa voi käydä neuvolassa.
Kunnat päättävät, millaisia palveluja kirjastoissa on.  Suomessa järjestetään kuntavaalit sunnuntaina 9. huhtikuuta.  Silloin kuntien asukkaat äänestävät, ketkä pääsevät kunnanvaltuustoon. Kunnanvaltuustossa päätetään kunnan tärkeistä asioista, esimerkiksi siitä,  kuinka paljon kunnassa pitää olla kirjastoja. Moni kunta on sulkenut pieniä sivukirjastoja.  Millaisia ilmaisia palveluja kirjasto tarjoaa?  Milloin kirjastot ovat auki? Moni kirjasto on kiinni esimerkiksi viikonloppuna ja iltaisin.
