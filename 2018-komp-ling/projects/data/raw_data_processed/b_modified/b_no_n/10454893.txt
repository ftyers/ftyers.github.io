Opiskelijat käyttävät nykyään maisterin tutkinnon suorittamiseen melkein yhtä paljon aikaa kuin 10 vuotta sitten. Maisteriopinnot kestävät Suomessa noin 6 vuotta.
Suomen hallituksen tavoite on, että opiskelijat suorittavat tutkinnon nopeammin. Yliopistot sanovat, että tavoitteeseen on vaikea päästä, koska yliopistot saavat valtiolta vähemmän rahaa kuin ennen.
Maisterin tutkinto on ylempi korkeakoulututkinto. Alempi korkeakoulututkinto eli kandidaatin tutkinto sujuu opiskelijoilta nykyään nopeammin kuin ennen. Nykyään kandidaatin tutkinto vie aikaa vähän alle 4 vuotta. Muutama vuosi sitten kandidaatin tutkinto vei aikaa noin 5 vuotta.
Vuoden selväsanainen -palkinto on jaettu. Palkinnon voittaja on Kela-tärpit. Palkinto jaettiin torstaina, kun vietettiin Selkeän kielen päivää.
Palkintoehdokkaita oli 10. Esiraati valitsi niistä 3 parasta. Voittajan valitsi eduskunnan oikeusasiamies Petri Jääskeläinen.
Kilpailun voittaja Kela-tärpit eli Kelan vihjeet tarjoaa tietoa etuuksista sosiaalisessa mediassa.
Kela-tärpit ovat Kelan verkkosivuilla ja myös osoitteessa elamassa.fi. Kela-tärpit voi myös kuunnella.
Vuoden selväsanainen 2018 Suomessa on liian vähän hätäkeskusten päivystäjiä. Päivystäjä vastaa hätäpuheluihin. Hän arvioi, minkälaista apua soittaja tarvitsee. Päivystäjä voi esimerkiksi lähettää paikalle ambulanssin.
Päivystäjä Tuuli Torssonen tekee työtä Keravan hätäkeskuksessa. Hän toivoo lisää työkavereita, koska työtä on tosi paljon.
Suomessa on 6 hätäkeskusta. Ne tarvitsevat heti 35 uutta työntekijää.
Hätäkeskusten päivystäjiä koulutetaan Pelastusopistossa Kuopiossa. Koulutuspaikkojen määrää on vähän nostettu, mutta hätäkeskusten mielestä se ei vielä riitä.
Ensi viikolla on koulujen syysloma suuressa osassa Suomea. Syysloma alkaa lämpimässä säässä.  Lauantaina lämpötila on etelässä noin 16 astetta, ja sunnuntaina on vielä vähän lämpimämpää. Sunnuntaina etelässä voi myös aurinko paistaa.  Pohjoisessa on kylmempää. Lapissa lämpötila on viikonloppuna 5 ja 10 asteen välissä.
