Riitta Wärn on EK:n johtava asiantuntija. EK on työnantajajärjestö, joka edustaa suomalaisia firmoja. Wärn tekee EK:ssa työtä maahanmuuttoasioiden parissa.
Ulkomaalaiset työntekijät ovat ahkeria, luotettavia ja uskollisia omalle työnantajalle, Wärn sanoo.
Jos työpaikalla tulee ongelmia, niiden syy on tavallisesti huono perehdytys, Wärn sanoo. Työntekijälle ei ole opetettu uuden työpaikan asioita tarpeeksi hyvin. Ulkomaalainen työntekijä tarvitsee hyvän perehdytyksen helpolla ja ymmärrettävällä suomen kielellä. Työntekijöille Wärn antaa neuvon: Kysykää rohkeasti!
Myös oman firman perustaminen on hyvä mahdollisuus maahanmuuttajille, Wärn kertoo tässä Kotoutujan Suomi -ohjelmassa.
