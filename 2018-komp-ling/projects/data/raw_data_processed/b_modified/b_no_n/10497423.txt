USA:ssa on ollut vaalit. Amerikkalaiset valitsivat edustajia kongressiin.
Demokraatit saivat enemmän paikkoja kongressin edustajainhuoneeseen kuin republikaanit. Se on huono asia presidentti Donald Trumpille, joka on republikaani.
Demokraatit voivat nyt estää ja hidastaa Trumpin ideoita. Presidentin lakiehdotukset eivät tule voimaan, jos kongressi ei hyväksy niitä. Kongressi päättää myös USA:n raha-asioista.
Presidentti Trumpin on nyt vaikea saada rahaa esimerkiksi muurin rakentamiseen Meksikon rajalle. Muuri on ollut yksi Trumpin lempi-ideoista.
Naiset menestyivät hyvin USA:n kongressivaaleissa. Kongressiin pääsi myös naisia, jotka kuuluvat eri vähemmistöihin.
Kongressiin pääsi ensimmäistä kertaa myös musliminaisia. Heitä on kaksi. Toinen heistä on somalipakolainen Ilhan Omar. Omar haluaa olla esimerkki muille maahanmuuttajanaisille.
Kongressissa on nyt ensimmäisen kerran myös intiaaninaisia. Intiaanit ovat Amerikan alkuperäisiä asukkaita. Lisäksi kongressiin pääsi ensimmäisen kerran kaksi naista, jotka ovat alle 30-vuotiaita.  Teiden hoito talvella paranee.
Viime talvi oli autoilijoille vaikea. Satoi lunta ja satoi vettä. Tiet olivat usein jäässä.
Liikennevirasto haluaa, että tänä talvena tiet saadaan nopeammin kuntoon esimerkiksi lumisateen jälkeen. Maanteitä aurataan ja suolataan enemmän.
Liikennevirasto lupaa parempaa palvelua 15 prosentille Suomen maanteistä. Virasto haluaa parempaa hoitoa erityisesti maanteille, joilla liikkuu paljon raskasta liikennettä.
Valtio antaa ensi vuonna Liikennevirastolle 15 miljoonaa euroa lisää rahaa teiden talvihoitoon.
OECD-järjestö varoittaa superbakteereista. OECD on rikkaiden teollisuusmaiden järjestö.
Superbakteerit ovat vaarallisia, koska antibiootit eivät tapa niitä. Siksi superbakteerit ovat vaarallisia esimerkiksi silloin, kun ihmisellä on haava. Ihminen voi kuolla, jos haavaan pääsee superbakteeri.
Superbakteerit ovat vaarallisia myös leikkauspotilaille. OECD sanoo, että sairaaloiden pitää huolehtia hygieniasta hyvin.
