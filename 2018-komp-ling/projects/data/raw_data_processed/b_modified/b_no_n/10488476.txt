Kansanedustaja Pekka Haavisto pyrkii vihreiden puheenjohtajaksi. Haavisto kertoi ehdokkuudesta Twitterissä.
Haavisto on toinen ehdokas, joka pyrkii vihreiden puheenjohtajaksi. Myös kansanedustaja Outi Alanko-Kahiluoto on kertonut, että hän haluaa johtaa vihreitä.
Vihreät valitsevat puheenjohtaja Touko Aallon seuraajan lauantaina. Aalto on jättänyt tehtävän kovan väsymyksen takia.
Suomen e-urheilussa eli elektronisessa urheilussa on tehty ennätys.
Suomalainen e-urheilija on ansainnut ensimmäistä kertaa rahaa yli miljoona euroa. E-urheilun maailmanmestari Lasse Urpalainen ansaitsi viime vuonna yhteensä 1,8 miljoonaa euroa.
Miljoonatulot ovat pääasiassa palkintorahoja. 23-vuotias Urpalainen tunnetaan e-urheilussa nimellä MATUMBAMAN.
Urpalainen maksaa verot Suomeen. Esimerkiksi monet jääkiekkoilijat ja formula-kuljettajat asuvat ulkomailla ja maksavat verot sinne.
E-urheilun pelit ovat usein viihdepelejä, joita pelataan tietokoneella tai pelikonsolilla.
Haminassa Itä-Suomessa on saatu pystyyn suuri lipputanko. Lipputanko on Euroopan korkein. Se on 100 metriä korkea.
Pystyttäminen ei keskiviikkona onnistunut, koska tuuli oli liian kova. Nyt tanko on pystyssä. Pystyttämiseen tarvittiin 2 nosturia.
Lipputanko on koottu 11 osasta. Ne on valmistettu Pietarissa Venäjällä.
Uusi tutkimus kertoo, että valtamerissä on paljon lämpöä.
Valtamerissä on lämpöä 60 prosenttia enemmän kuin on luultu. Se tarkoittaa, että maapallon lämpeneminen on selvästi jo pitkällä. Lämpö ei olekaan kadonnut avaruuteen, niin kuin on toivottu.
Tieto merien lämmöstä on ollut puutteellista, koska sitä on kerätty luotettavalla tavalla vasta noin 10 vuotta.
Amerikkalainen Princetonin yliopisto teki kansainvälisen tutkimuksen. Siinä tutkijoilla oli käytössä uudenlainen tutkimustapa. Se antaa täsmällistä tietoa merivesien lämpötiloista.
Uudet tiedot antavat pelottavan kuvan siitä, kuinka nopeaa maapallon lämpeneminen on.
