Filippiiniläinen Khent Dancel on kokki. Hän on ollut töissä Suomessa jo 4 vuotta. Khentin ensimmäinen pomo Suomessa oli Sanna Laitinen.
Sanna on paras pomo, Khent sanoo. Hän kertoo, että Sanna jaksaa olla kärsivällinen ja opettaa suomea, vaikka se vie aluksi aikaa. Sannan mielestä tärkeintä on työntekijän etu. Suomen taito auttaa saamaan työtä ja kotoutumaan.
Työkavereilta Khent on oppinut myös esimerkiksi suomenkielisiä iskulauseita. Ne ovat tärkeitä ulkomaalaiselle sinkkupojalle Suomessa. Nyt Khentillä on suomalainen tyttöystävä.
Sanna ja Khent ovat töissä HOK-Elannon ravintolatoimialalla. Henkilöstöpalvelufirma Opteam on tuonut HOK-Elannolle kokkeja Filippiineiltä. Tässä Kotoutujan Suomi -ohjelman haastattelussa Sanna Laitinen kertoo, että kokemukset ovat olleet myönteisiä. Kysymyksiä esittää myös selkouutisten harjoittelija Shadi Hatem.
