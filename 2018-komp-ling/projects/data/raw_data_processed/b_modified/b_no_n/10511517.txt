Tilastokeskuksen mukaan Suomessa on nyt tosi vähän nuoria ihmisiä.   Suomessa on ehkä vuonna 2030 nuoria, alle 15-vuotiaita ihmisiä kaikkiaan 760 000. Laskelma perustuu siihen, että syntyvyys pysyy nykyisellä tasolla.   2050-luvulla nuorten ihmisten määrä putoaa ehkä jo alle 700 000.Vielä 1970-luvulla Suomessa oli miljoona alle 15-vuotiasta ihmistä.
 Suomen väkiluku kääntyy ehkä laskuun vuonna 2035.Tämä vuosi on Suomessa jo kahdeksas sellainen vuosi, kun syntyvyys laskee.  Tänä syksynä ensimmäistä kertaa kaikki alle 7-vuotiaat lapset saavat ilmaiseksi influenssarokotuksen.   Lasten rokottaminen on hyödyllistä. Kun lapsi on terve, niin koko perhe pysyy terveenä.   Pikkulapsille influenssa voi olla vakava sairaus. Lisäksi influenssan jälkitautina voi tulla korvatulehdus tai joskus jopa keuhkokuume.
 Tutkimuksen mukaan alle 7-vuotiaiden rokottaminen on tosi tehokas tapa vähentää influenssaa yleisesti.
Lintuharrastaja Christer Kaleniuksella on käynyt tosi hyvä tuuri.   Kaleniuksen löytämä Suomen vanhin talitiainen on lähes 13-vuotias. Kalenius rengasti talitiaisen kesällä vuonna 2004. Lintu oli silloin vuoden ikäinen.  Noin 12 vuotta myöhemmin Kalenius sai saman linnun haavilla kiinni. Talitiainen oli löytöhetkellä aika tarkasti 12 vuotta ja 10 kuukautta vanha.   Suomessa rengastetaan vuosittain noin 250 000 lintua.Rengastaminen on hyvä tapa saada selville luonnonvaraisten lintujen ikä ja liikkuminen.   Suomen vanhin lintu on ollut 36-vuotias.
Sää on ollut viime aikoina harmaa ja kostea. Lauantaina sää muuttuu. Suomeen virtaa kuivaa ilmaa ja aurinko alkaa paistaa.   Suomen eteläosasta Länsi-Lappiin yltävällä alueella sää on osin aurinkoista.   Tuuli on puuskaista koko maassa ja etenkin Lapissa puuskat ovat voimakkaita.
