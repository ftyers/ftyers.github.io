Hallituksen ja ammattiliittojen riita irtisanomislaista jatkuu.
Hallitus on ehdottanut lakia, joka helpottaa työntekijöiden irtisanomista pienissä firmoissa. Ammattiliitot ovat järjestäneet lakkoja lakiehdotusta vastaan. Siksi Suomessa on puhuttu siitä, onko oikein järjestää poliittisia lakkoja.
Pääministeri Juha Sipilä sanoi sunnuntaina, että hän ei halua kieltää poliittisia lakkoja. Sipilä kuitenkin sanoo, että poliittisia lakkoja pitää harkita tarkkaan asiassa, josta eduskunta on tehnyt päätöksen.
Eduskunta äänestää keskiviikkona, luottaako se hallituksen työllisyyspolitiikkaan. Irtisanomislaki on osa hallituksen työllisyyspolitiikkaa. Sipilä toivoo, että lakot irtisanomislakia vastaan loppuvat, jos eduskunta tukee hallitusta.
Saksan pääkaupungissa Berliinissä oli lauantaina iso mielenosoitus. Mielenosoituksen järjestäjät sanovat, että mukana oli yli 240 000 ihmistä. He osoittivat mieltä rasismia vastaan.
Saksassa äärioikeiston kannatus on noussut. Äärioikeiston puolueet eivät halua maahanmuuttajia Saksaan. Siksi Berliinissä osoitettiin mieltä avoimen Saksan puolesta.  Lääkkeen väri on ihmisille tärkeä. Ihmiset ajattelevat esimerkiksi, että punainen lääke piristää ja sininen lääke nukuttaa. Ajatus voi olla niin voimakas, että se vaikuttaa lääkkeen tehoon.
Ajatuksen voima yllätti tutkija Ilari Sireniuksen. Hän on tutkinut, kuinka toiveet ja ajatukset vaikuttavat siihen, minkä lääkkeen ihminen valitsee.
Sirenius sanoo, että ihminen haluaa usein lääkettä, jonka väri on tuttu. Monen mielestä hyvä yskänlääke on ruskeaa, koska niin on aina ollut. Ja särkylääke toimii hyvin, jos se on valkoista.
Sireniuksen tutkimus kertoo, että järki ei yksin määrää, mitä ostamme apteekista.  Sunnuntai oli lämmin päivä. Lämpötila nousi yli 20 asteen monella paikkakunnalla.
Sunnuntaina mitattiin myös uusi lokakuun lämpöennätys. Lokakuun lämpöennätys on nyt 20,9 astetta. Se mitattiin Pohjois-Suomessa, Kokkola-Pietarsaaren lentoasemalla.
Vanha lokakuun lämpöennätys oli vuodelta 1985. Silloin mitattiin 19,4 astetta.
