Suomen Pakolaisapu on valinnut vuoden pakolaisnaisen ja vuoden pakolaismiehen.  Vuoden pakolaisnainen on Bahar Mozaffari. Mozaffari on kotoisin Iranista. Hän tuli Suomeen vuonna 2006.
Bahar Mozaffari asuu Espoossa. Hän tekee työtä Uudenmaan ELY-keskuksessa maahanmuuttoasioiden parissa. Hän tekee myös vapaaehtoistyötä naisten ja lasten hyväksi.
Bahar Mozaffari haluaa, että maahanmuuttajanaiset ovat itsenäisiä ja pääsevät töihin.
Vuoden pakolaismies on Ramin Akhi. Hän on kotoisin Afganistanista. Hän tuli Suomeen vuonna 2005.
Ramin Akhi asuu Oulussa. Akhi on hammaslääkäri, ja hän opiskelee lisää hammaslääketiedettä. Hän on mukana myös opiskelijapolitiikassa.
Ramin Akhi toivoo, että nuoret pakolaiset opiskelevat Suomessa. Hän sanoo, että myös maahanmuuttajanuoren kannattaa opiskella korkeakoulussa.
Suomen Pakolaisapu sanoo, että Bahar Mozzaffari ja Ramin Akhi ovat hyviä esimerkkejä kaikille maahanmuuttajille.
