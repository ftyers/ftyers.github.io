Suomalaisten pahin yksittäinen terveysongelma on jo nyt alkoholi. Alkoholinkulutus jakaantuu erittäin epätasaisesti. Pieni osa ei juo lainkaan. Suuri osa juo vähän, suurin osa kohtuudella ja pieni osa liian paljon. Kymmenesosa alkoholia käyttävistä kuluttaa noin puolet juodusta alkoholista. Alkoholinkulutus oli Suomessa pitkään miesten varassa. Vähitellen yhä suurempi osa naisista on alkanut käyttää alkoholia. Suuri huoli on nykyisin eläkeikäisten alkoholinkäyttö. Sen sijaan hyvä uutinen on se, että nuorten raittius lisääntyy jatkuvasti.
Suomalainen alkoholinkulutus on Euroopan huippuluokkaa. Alkoholikulttuuri on aivan toisenlainen kuin vanhoissa viinimaissa. Niissä kulutus jakautuu tasaisesti asukkaiden kesken. Humalaisia ei kaduilla yleensä näe. Suomalainen juo yleensä humaltuakseen. Alkoholin aiheuttamat ongelmat ovat pitkään olleet huolestuttavia. Ne ovat terveydellisiä vaurioita. Ne ovat sosiaalisia haittoja. On keskusteltu, että viini pitäisi saada kauppoihin vapaasti myytäväksi. Monet suomalaiset vastustavat tätä. He vetoavat haittoihin, jotka tulivat keskioluen vapautumisesta. Toiset ovat taas sitä mieltä, että holhoamalla ei kansaa raitisteta.
Väkijuomia saa tuoda vapaasti ja verotta toisesta EU-maasta omaan käyttöön.Viina on Suomenlahden eteläpuolella halvempaa kuin Suomessa. Hintaa on siis ollut pakko alentaa. Se tietää terveyshaittoja. Toisaalta alkoholin hinnan korotus on aina vähentänyt kulutusta.Valtio on siis monopolinsa suhteen melkoisessa noidankehässä.
Pieninä määrinä käytettynä alkoholi voi tehdä hyvääkin. Se poistaa estoja. Se edesauttaa kepeämpää seurustelua muiden ihmisten kanssa. Suuret määrät valitettavasti poistavat estoja liian tehokkaasti. Kokeilijasta tulee vastuuntunnoton. Hän voi olla vaarallinen sekä itselleen että muille. Alkoholilla on uutisten mukaan surullisen usein osuutta asiaan, kun kansalaiset riehaantuvat. Seuraa järjettömiä ilotteluja ja dramaattisia välienselvittelyltä. ”Jos otat, älä aja” -viestikään ei vielä ole mennyt täysin perille. Rattijuoppojen määrä liikenteessä vähenee kuitenkin kaiken aikaa. Sen on saanut aikaan vuosikymmeniä kestänyt valvonnan, tiedotuksen ja valistuksen yhteistyö.
Viisas alkoholinkuluttaja juo maltillisesti ja suosii mietoja alkoholijuomia. Juhlissakin hän syö hyvin, juo hitaasti ja nauttii välillä myös laimentavaa vettä. Missään tapauksessa viisas ja vastuuntuntoinen alkohohnkuluttaja ei tartu auton- eikä veneenrattiin juopuneena. Hän pysyttelee kaukana myös kaikista terä- ja ampumaaseista.
