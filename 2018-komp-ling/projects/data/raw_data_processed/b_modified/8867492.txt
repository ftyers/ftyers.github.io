Juska Kivioja ja Jojo Pratt ovat selkouutisten harjoittelijan Shadi Hatemin vieraita keskustelussa, jonka aihe on ammattijärjestö STTK.
Juska Kivioja on STTK:n järjestöpäällikkö. Hän käy vastaanottokeskuksissa kertomassa turvapaikanhakijoille Suomen työelämästä.
STTK on tehnyt maahanmuuttajille myös videosarjan, jonka nimi on Suomi kodiksi. Videot kertovat työelämän perusasioista.
Jojo Pratt on ohjaaja Halikon vastaanottokeskuksessa. Hän sanoo, että tieto työelämästä ja ammattiopinnoista on turvapaikanhakijoille ja kaikille maahanmuuttajille tärkeää.
Jojo tuli Ghanasta Suomeen yli 6 vuotta sitten. Hän on oppinut suomen kielen hyvin. Jojon neuvo on: Heti kun opit jotain suomeksi, käytä sitä! Suomea ei tarvitse puhua kuin suomalaiset, tärkeintä on, että yrittää, Jojo sanoo. 
Juskan mielestä on hyvä, että maahanmuuttajat voivat osallistua työpaikoilla keskusteluun tärkeistä asioista. Siksi suomen oppiminen on myös tasa-arvokysymys, Juska sanoo tässä Kotoutujan Suomi -ohjelman haastattelussa.
