Monissa kunnissa puhutaan nyt homekouluista.
Kuntien asukkaat ovat huolissaan siitä, että joissakin kouluissa on paljon hometta. Ihmiset voivat sairastua vakavasti homeen takia. 
Homekouluista puhutaan myös kuntavaaleissa. Kuntavaaleissa 9. huhtikuuta valitaan kunnanvaltuustojen jäsenet. 
Kunnanvaltuustossa päätetään myös kouluista ja opetuksesta. 
Kunnat päättävät:
- Millaisia tiloja kouluilla on?
- Millaista tukea oppilaat saavat? Moni oppilas tarvitsee tukea opiskelussa. 
- Kuinka paljon luokassa on oppilaita? Luokassa voi olla levotonta, jos oppilaita on paljon ja opettajia vain vähän. 
- Millaisia opetusvälineitä koululla on? Kaikissa kouluissa ei ole tarpeeksi esimerkiksi tietokoneita. 
