Suomessa on puhuttu paljon siitä, että ihmisillä on paljon velkaa. Velkaa on kuitenkin vähemmän kuin monissa muissa maissa. 
Ekonomisti Lauri Uotila sanoo, että velkaa on kohtuullisesti. Velkaa on tuloihin verrattuna enemmän kuin koskaan, mutta velan hoitomenot ovat pienet. Lainan korot ovat alhaalla. Lisäksi laina-ajat ovat paljon pidemmät kuin esimerkiksi 90-luvulla. 
Asiantuntija sanoo, että suomalaisten pitää kuitenkin oppia säästämään. Monet eivät säästä yhtään rahaa pahan päivän varalle. 
Ulkoministeriössä on kiistaa häirinnästä. Työntekijät sanovat, että työnantaja ei puutu tarpeeksi häirintätapauksiin. 
Häirintää on ollut ministeriössä ja edustustoissa ulkomailla. Työntekijöiden järjestö sanoo, että kaikkia tapauksia ei ole käsitelty kunnolla. Pääluottamusmies sanoo, että ministeriössä on kuitenkin sisäiset ohjeet selvittämiseen. 
Suurin osa häirinnästä ulkoministeriössä on epäasiallista käytöstä. Mukana on myös seksuaalista häirintää.Virkamiehien järjestö JUKO teki keväällä kyselyn. Siinä tuli ilmi noin 50 ilmoitusta häirinnästä. 
Ulkoministeriö alkaa tutkia häirintää. Ulkoministeri Timo Soini ja ulkomaankauppa- ja kehitysministeri Anne-Mari Virolainen ilmoittivat asiasta päivällä. 
Ulkoministeriössä tehdään riippumaton selvitys siitä, miten ministeriössä käsitellään häirintätapauksia. 
Ministerit sanovat, että osapuolten oikeusturvan takia asia on tärkeää tutkia. 
Kiinassa on avattu maailman pisin merisilta. 
Pääsilta on 22,9 kilometriä pitkä. Lisäksi silta kulkee osan matkaa meren alla ja yhdistää 2 tekosaarta. 
Silta yhdistää Hongkongin ja Macaon sekä Zhuhain kaupungin Manner-Kiinassa. Samalla se kertoo, miten Kiinan hallinto haluaa kytkeä erityisalueet yhä vahvemmin Manner-Kiinaan. 
Silta on suunniteltu kestämään maanjäristyksiä, supertaifuuneja ja isojen laivojen törmäyksiä. 
Eläinvideoiden katsominen on terveellistä.
Aivotutkija Heini Saarimäki kertoo, että eläinvideot rentouttavat katsojan aivoja. Katsojan stressi vähenee ja ilo lisääntyy. Saarimäki sanoo, että positiiviset hetket vaikuttavat koko aivojen toimintaan. Eläinvideon katsomisen jälkeen ihminen oppii paremmin ja tekee työtä tehokkaammin. 
Ihminen myös auttaa toisia ihmisiä enemmän, kun hän on katsonut eläinvideoita. 
