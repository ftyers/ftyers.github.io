 Melkein joka 4. kaukojuna Suomessa myöhästyy enemmän kuin 5 minuuttia. Tämä selviää tiedoista, jotka Yle keräsi.
Esimerkiksi aamujuna Turusta Helsinkiin kuljettaa paljon työmatkalaisia. Juna on ollut yli 5 minuuttia myöhässä melkein joka toinen aamu.Kaikki eivät ehdi töihin tai kokoukseen. 
Myöhästymisten syitä ovat ratatyöt ja häiriöt järjestelmässä, joka ohjaa liikennettä. Suurin yksittäinen syy on se, että jokin toinen juna on myöhässä.Suomen rataverkostosta 90 prosenttia on 1-raiteista. Suomen myöhästymisluvut ovat muuhun Eurooppaan verrattuna korkeita. 
Osoitteesta yle.fi voi katsoa, mitkä junat ovat usein myöhässä ja kuinka paljon.   
Monet työttömyyskassat laskevat jäsenmaksuja. Noin 75 prosenttia työttömyyskassoista aikoo laskea maksuja ensi vuonna. Syy on se, että työllisyys on parantunut.
Työttömyyskassojen Yhteisjärjestö kertoo, että jäsenmaksut laskevat keskimäärin 10 prosenttia.Työttömyyskassoihin kuuluu Suomessa noin 2 miljoonaa ihmistä. Jos kuukausipalkka on 3000 euroa, jäsenmaksu laskee keskimäärin 17 euroa.
Eniten jäsenmaksut putoavat Paperityöväen kassassa, 39 prosenttia.Kaikilla aloilla työttömyyskassojen maksut eivät laske. 
 Influenssarokotukset ovat käynnissä jo monissa kunnissa. Esimerkiksi Helsingissä riskiryhmien rokotukset ovat tällä viikolla. 
Aiempaa useammat lapset saavat nyt maksuttoman influenssarokotuksen. Lapset saavat rokotuksen 6 ikävuoteen saakka. Aiemmin perusterveistä lapsista rokotettiin ilmaiseksi vain alle 3-vuotiaat.  
Ilmasto ja ympäristö näkyvät tänä vuonna Linnan juhlissa.
Presidentti Sauli Niinistö ja rouva Jenni Haukio kutsuvat itsenäisyyspäivän juhlavastaanotolle 1 700 vierasta. Vieraiden joukossa on suomalaisia, jotka ovat toimineet ilmaston ja ympäristön hyväksi. Kunniavieraina on sotaveteraaneja ja lottia. 
Ympäristöteema näkyy Presidentinlinnan tarjoiluissa ja koristeluissa. Myös Haukion juhlapuku kunnioittaa teemaa: Aalto-yliopisto valmistaa puvun ekologisesta ioncell-kuidusta. Kuidun raaka-aine on kotimainen koivu.
