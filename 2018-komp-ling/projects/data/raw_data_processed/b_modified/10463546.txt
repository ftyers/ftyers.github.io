Monet naiset polttavat tupakkaa, vaikka he odottavat lasta. Yli 12 prosenttia odottavista äideistä tupakoi. Eniten polttavat nuoret ja ne, joilla on vähän koulutusta.
Maakuntien välillä on suuria eroja. Itä-Suomessa raskausajan tupakointi on yleisempää kuin lännessä. Kymenlaaksossa 16 prosenttia odottavista äideistä tupakoi. Kymenlaakso on teollisuusseutua, ja monen naisen puoliso myös tupakoi. Kymenlaaksossa vain 33 prosenttia naisista jättää tupakan alkuraskauden aikana. 
Muualla maassa noin puolet lopettaa tupakoinnin alkuraskauden aikana. Äitiysneuvolat auttavat tupakoinnin lopettamisessa. 
Ilja Janitskin on tuomittu vankeuteen. Hän on MV-julkaisun perustaja. 
Oikeus antoi Janitskinille vuoden ja 10 kuukauden vankeusrangaistuksen. Tuomio tuli yhteensä 16 teosta, jotka liittyvät MV-julkaisun ja Uber Uutisten toimintaan. Oikeus sanoo, että MV-julkaisussa on ollut esimerkiksi rasistisia kirjoituksia. 
Lisäksi oikeus antoi rangaistuksen Johan Bäckmanille. Bäckman tunnetaan esimerkiksi yhteyksistä Venäjälle. Bäckman sai tuomion, koska hän esimerkiksi vainosi Ylen toimittajaa ja loukkasi toimittajan kunniaa.
Laulaja Katri Helena saa vuoden isovanhemman tunnustuksen. Sen myönsi Vanhus- ja lähimmäispalvelun liitto Valli. Valli sanoo, että Katri Helena Kalaojan esimerkki on monipuolinen. Se osoittaa, että isovanhemmalla saa olla myös oma elämä, ura ja arki. 
73-vuotias Katri Helena sanoo, että hänellä on näköala moneen asiaan, koska hän on osa 4 sukupolven ketjua. Katri Helenan äiti täyttää ensi kuussa 101 vuotta. 
Tunnustus jaetaan ensi lauantaina. Silloin on isovanhempien päivä.
Aivokuvat todistavat, että koirat voivat tunnistaa sanoja. Yleensä on ajateltu, että koira reagoi vain äänensävyyn, katseeseen tai eleeseen. Monet koiranomistajat kuitenkin uskovat, että koira tunnistaa myös sanoja. 
Amerikkalaistutkijat tutkivat asiaa magneettikuvauksen avulla. Tutkimus todisti, että koirilla on ainakin alkeellinen sanojen taju. Yllätys oli kuitenkin se, että koirat reagoivat sanoihin päinvastoin kuin ihmiset. Koirat reagoivat eniten vieraisiin sanoihin. 
