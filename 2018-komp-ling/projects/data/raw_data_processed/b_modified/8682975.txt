Kotoutujan Suomi -ohjelman vieras on Matthew Higgins. Matthew on englantilainen ohjelmistoinsinööri. Hän tekee työtä Helsingissä teknologia-alalla. 
Teknologia-alalla puhutaan paljon englantia, joka on Matthew'n äidinkieli. Matthew haluaa kuitenkin oppia myös suomea. Siksi hän puhuu arjen asioista työkavereiden kanssa suomeksi. 
Matthew ilmoittautui myös mukaan Puhu selkokieltä -kampanjaan. Kampanja kannustaa käyttämään suomea työpaikoilla.
Kun Matthew haluaa puhua suomea, hän panee puseroon merkin, jossa lukee Opettelen suomea. Matthew on itse suunnitellut merkin. Ja merkki toimii. Kun se on Matthew'n puserossa, suomalaiset puhuvat hänelle suomea!
