Poliisi on ottanut kiinni 4 henkilöä murrosta korumyymälään viime yönä. Varkaat veivät arvoesineitä Laatukorun myymälästä kauppakeskus Jumbossa Vantaalla. 
Varkaat veivät ainakin timanttikoruja, kultaketjuja ja kelloja. Niiden arvo on useita satoja tuhansia euroja. Iso osa esineistä löytyi kotietsinnässä.
Epäiltyjen kuvat tallentuivat valvontakameroihin. Poliisi kertoo, että varkaat olivat ammattimaisia. Murto kesti vain 2 minuuttia. Kauppakeskuksen muihin liikkeisiin ei murtauduttu.Kauppakeskus avattiin normaalisti lauantaiaamuna. 
Tänä vuonna korumyymälöistä viety arvotavaraa ainakin Helsingissä, Laitilassa ja Imatralla. 
Tietokonepelaajat saavat tukea peliongelmaan.
Nuorille aikuisille on perustettu vertaisryhmiä 4 paikkakunnalla. Ryhmiä on nyt Helsingissä, Tampereella, Kuopiossa ja Jyväskylässä. Tänä vuonna ryhmä saadaan myös Ouluun. Ryhmät on perustanut Sosiaalipedagogiikan säätiö. 
Monet pelaavat digipelejä yli 60 tuntia viikossa. Se ei aina ole ongelma, jos muu elämä on kunnossa. Tutkijat arvioivat, että noin 1 tai 2 prosenttia digipelaajista tulee riippuvaiseksi pelaamisesta. Silloin kyseessä on riippuvuushäiriö.
10 prosentilla pelaajista on ongelmia pelaamisessa. Heillä on ongelmia koulussa, työssä tai sosiaalisissa suhteissa.
Digipelaamisen ongelmia ei aina tunnisteta. Maailman terveysjärjestö WHO esitti kesällä riippuvuushäiriölle virallista tautiluokitusta. 
USA:ssa poliisi on saanut kiinni miehen, joka on lähetellyt kirjepommeja. 56-vuotias floridalaismies tunnistettiin sormenjälkien avulla. 
Viranomaiset kertovat, että 56-vuotias mies on intohimoinen presidentti Donald Trumpin kannattaja. Häntä epäillään ainakin 14 kirjepommin lähettämisestä. 
Suurin osa kohteista on ihmisiä, joita Trump ja USA:n oikeisto on arvostellut.Yksikään kirjepommi ei ole räjähtänyt.
Mies on tehnyt jo aiemmin rikoksia. Rikoksia ovat esimerkiksi pommiuhkaus, varkaus, petos, huumerikos ja pahoinpitely. Mies voi saada kirjepommeista melkein 50 vuoden vankeuden. 
Ensi yönä kellojen viisareita siirretään tunti taaksepäin. Silloin siirrytään talviaikaan. Siirto tapahtuu kello neljä aamuyöllä. 
Talviaikaan siirtyminen vaikuttaa ainakin useiden bussien ja yöjunien aikatauluihin. 
