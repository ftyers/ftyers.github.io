artti Lutherin aikaansaaman uskonpuhdistuksen vaikutukset ulottuivat nopeasti Saksasta Ruotsiin ja Suomeen. Omantunnon vallankumousta, jossa armon sanoma vapautti kiirastulen pelosta, seurasi lukutaidon opettaminen. Tuli opiskella katekismusta, laulaa virsiä ja lukea kansan kielelle käännettyä Raamattua.
Suomessa uskonpuhdistus toteutui rauhanomaisesti ilman väkivaltaa. Esivallan tuki mahdollisti uskonpuhdistuksen, mutta sen panivat toimeen kirkonmiehet. Ruotsin kuningas Kustaa Vaasa näki uskonpuhdistuksen mahdollisuutena: Hän takavarikoi kirkon »liian» omaisuuden valtiolle ja määritteli itse, mikä oli liikaa. Kirkko irtautui paavin vallasta, mutta sai kuninkaasta uuden käskijän.
Uskonpuhdistuksen vaikutteita oli tullut Suomeen jo ennen Mikael Agricolaa (n. 1510-1557), mutta häntä on syystä kutsuttu sekä Suomen uskonpuhdistajaksi että kirjakielen isäksi. Nuo molemmat roolit voi tunnistaa hänen lauseestaan: »Kyllä se kuulee suomen kielen, joka ymmärtää kaikkein mielen». Agricolan mukaan Jumala siis ymmärsi suomeakin.
Agricola opiskeli Wittenbergissä ja sai vaikutteita suoraan Lutherilta. Luther lähetti hänestä suosituskirjeen Kustaa Vaasalle.
Agricola teki valtavan kulttuuriteon: Hän loi kirjoitetun suomen kielen tehdessään ensimmäisen suomenkielisen aapisen, oikeastaan aapiskatekismuksen (1543). Hän julkaisi myös rukouskirjan (1544) ja käänsi 
 (1548) ja osia 
 testamentista suomeksi.
 otettiin korkeintaan 500 kappaleen painos. Lukutaito oli harvinainen ja kirja useimmille liian kallis. Mutta ratkaiseva käänne oli tapahtunut: uskonpuhdistuksen perintönä ja Agricolan ahkeralla ja taitavalla työllä suomesta tuli kirjoitettu kieli.
