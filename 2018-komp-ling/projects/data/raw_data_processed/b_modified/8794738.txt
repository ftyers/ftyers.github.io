Anatoly Lvov muutti Pietarista Suomeen vuonna 2011. Hän tuli opiskelemaan matkailualaa Saimaan ammattikorkeakouluun. Nyt Anatoly suorittaa jo maisterinopintoja. Opinnot ovat englanniksi.
Anatoly Lvov on opinnut hyvin myös suomea. Tärkein syy siihen on työpaikka Holiday Club Saimaa -hotellissa. Työkaverit pitävät huolta siitä, että Anatoly ymmärtää suomenkieliset keskustelut.
Anatoly Lvov myös lukee paljon suomen kielellä. Selkokirjat ovat hyvä tie suomenkieliseen kirjallisuuteen, Anatoly kertoo tässä Kotoutujan Suomi -ohjelman haastattelussa.
