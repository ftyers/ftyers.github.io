Sisko ja Veikka Hupskeikkala kömpivät unisina isän luo. Isä luki: KOIRANPENTU ETSII UUTTA OMISTAJAA. HELLYYTTÄVÄ, JOSKIN HIEMAN RASAVILLI. ANNETAAN HYVÄÄN KOTIIN. – Tuleeko meille koira? Veikka riemuitsi. – Luulisin niin, isä vastasi hymyillen. – Mutta ei kerrota vielä äidille. Isä ja lapset porhalsivat koiraostoksille. Pentu todellakin oli hellyyttävä, ja se pakattiin hyvillä mielin koriin Siskon ja Veikan viereen takapenkille. 