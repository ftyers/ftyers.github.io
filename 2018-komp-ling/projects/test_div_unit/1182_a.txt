Vattumato – Hyi, tässä vatussa on mato, parkaisivat Teresia ja Aina melkein yhteen ääneen. – Lopettakaa nyt, sanoi Lauri. – Tuollainen meteli pikkuisen matoparan tähden, sanoi isosisko harmistuneena. – No kun me puhdistimme vadelmia, se kömpi esiin kaikkein suurimmasta, sanoi Aina. – Jos joku olisi syönyt marjan, hän olisi syönyt madonkin, jatkoi Teresia. – No mitä sitten, kysäisi Lauri. – No syödä nyt mato ja purra se kuoliaaksi, sanoi Aina. – No mitä siitä, naurahti Lauri. – Nyt se matelee pöydällä, parkaisi Teresia taas. – Puhalla se pois, sanoi isosisko. 