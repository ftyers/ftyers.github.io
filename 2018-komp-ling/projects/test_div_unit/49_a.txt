Lääkäri sanoi, että isä ei saanut juoda olutta. Isä oli hiljaisempi ja iloisempi. Hän viihtyi kotona. Äiti toivoi, että isä oli muuttunut. Äitikin oli rauhallisempi. Mutta ei sitä kauaa kestänyt. Kun isän voimat tulivat takaisin, hän muuttui levottomaksi.1 Hänelle haettiin viiniä. Eräänä sunnuntaina isä oli todella levoton. Hanna alkoi kertoa juttuja koulusta, mutta hän huomasi, että isää ei kiinnostanut. – Tahtoisiko pappa pelata korttia? – Osaatko sinä? Hanna oli iloinen. He menivät pelaamaan korttia isän huoneeseen. Hanna oli hyvä pelaamaan. Välillä hän pelasi huonosti, että isäkin voittaisi. Isä voisi muuten pahastua.2 Myöhemmin isä kyllästyi.3 Hän nousi ylös, sytytti tupakan ja meni ulos kävelemään. Ilta kului, mutta isää ei näkynyt missään. Hanna luki läksyjä. Äiti opetti Jussia, mutta hän oli rauhaton. Jos isä joisi olutta, hän tulisi humalassa kotiin ja kohtelisi huonosti4 äitiä. Äiti raukka! Jussi oli nälkäinen ja halusi mennä nukkumaan. Hän sanoi, että hän osasi jo läksyt. Hän väitti, että jos hän saisi koiran tai hevosen, hän olisi ahkerampi. Talossa oli vain kissa ja sika. Mari, toinen piioista, halusi yksin hoitaa niitä. 