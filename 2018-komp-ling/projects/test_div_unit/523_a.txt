– Tee tästä nahkasta kestävä kukkaro, norsu sanoi sorsalle, – jotta voin säilyttää siinä vaimoni valokuvaa. Minulla on vaimoa kovasti ikävä. – Asia ymmärretty, lättäjalka räätäli sanoi ja laittoi neulansa viuhumaan. Viikon kuluttua norsu meni kukkaroa noutamaan. – Ei tullut kukkaroa, sorsa sanoi. – Tuli lippis. – Mitä minä lippiksellä? Vanha tööttökärsä ihmetteli. – Tee vyö. – Selvä on, pomo, virkkoi saraheinän mussuttaja ja teki vyötä käskettyä. 