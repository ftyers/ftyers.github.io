Suomessa metsä on aina auki. Metsän ympärillä ei ole aitoja eikä sinne tarvitse maksaa pääsymaksua. Suomalaiset ja kaikki ulkomaalaiset saavat mennä metsään koska tahansa. Suomessa on käytössä jokamiehenoikeudet. Se tarkoittaa sitä, että kaikki saavat liikkua, retkeillä ja yöpyä metsässä. Metsästä saa poimia marjoja, sieniä tai kukkia. Myös järvellä saa liikkua ja onkia kaloja. Maanomistajalta ei tarvitse pyytää erikseen lupaa. Liian lähelle kenenkään kotia ei kuitenkaan saa mennä. Suomen maapinta-alasta 76 prosenttia on metsää. Suomen metsät ovat 11 prosenttia koko Euroopan metsäalasta. 