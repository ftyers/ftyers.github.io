– Enkö minä saa puhua omassa talossani? Niin, minä tiedän, että sinä haluat päästä eroon1 minusta. Olen juoppo2 mies. Sinä vihaat minua. – Oskar, syö nopeammin, että pääset nukkumaan. Kello on kohta kolme. – Miksi? Luulet, että olen humalassa,3 vaikka en ole. Mitä roskaa tämä on? – Kylmää vasikanpaistia. – Minulla on vaimo, joka antaa huonoa ruokaa! Kukaan ei pidä minusta. Syö itse kylmä vasikanpaisti, isä huusi ja löi käden pöytään. – Oskar, sinä rikot astiat. – Ne on ostettu minun rahoillani. Mene pois, tai minä –! Hyvä Jumala, lyökö hän mammaa? Hanna juoksi ruokasaliin. Isä istui tuolilla punaisena. Hänen silmänsä olivat pyöreät, ja nyrkki oli äitiin päin. Äiti seisoi vieressä ja yritti estää, että isä ei hakkaisi4 pöytää. – Pappa! Hanna huusi. – Älä lyö mammaa, älä lyö! Hanna tarttui5 kiinni isään. Isän käsi laskeutui alas. Tylsä katse kääntyi lapseen, joka oli kalpea6 kuin kuolema. Äiti halasi Hannaa. Hän vei tytön äkkiä nukkumaan. – Juo vähän vettä, Hanna. Kuinka sinä nyt voit? päästä eroon: (tässä) saada avioero juoppo: henkilö, joka juo paljon alkoholia olla humalassa: olla juovuksissa, olla juonut paljon alkoholia hakata: lyödä tarttua: ottaa kiinni kalpea: vaalea, väritön, sairaan näköinen 8 – Hyvin, mamma. Äiti antoi suukon, silitti poskea ja lähti sitten pois. Oli pimeää ja hiljaista. 