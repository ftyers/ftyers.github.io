– Voi hyvänen aika, vanha möykky puhuu! ilkkui toinen koivuista. – Jos puhut meille, käytähän kivenkääkkä oikeata nimeämme. Me emme ole mitä tahansa koivuja vaan betuloita, sanoi toinen koivuista tärkeänä. – Suu poikki, kivi mörähti. – Olen kuunnellut riittävän kauan ilkeilyänne. Tehän suorastaan kiusaatte kuusta. Ajatelkaa nyt vähän mitä toiselle puhutte. – Mutta me olemme parempia puita. Kuusi on kitukasvuinen käppänä, toinen koivuista sanoi. 