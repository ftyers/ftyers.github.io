Ja ennenkuin muut ehtivät estellä, urhea Pikku-Pukki astui sillalle. Kip-kip-kip se kipitti vikkelästi sillan yli. Silloin sillan alta kuului uhkaavaa mörinää. – Kuka uskaltaa kulkea minun sillallani? ärjyi peikko. – Minä vain, Pikku-Pukki, vastasi pienin pukki ääni väristen. – Ha haa, minä tulen ylös ja syön sinut, raakkui peikko. Pienen pukin jalat tutisivat pelosta, mutta se päätti olla rohkea – ja peikkoa ovelampi. – Älä syö minua, huusi pukki. Minun isoveljeni tulee aivan kohta, hän on paljon pulleampi kuin minä. 