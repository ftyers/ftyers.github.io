– Selvä on, pomo, virkkoi saraheinän mussuttaja ja teki vyötä käskettyä. Tulipa norsu vyötä noutamaan. – Ei tullut vyötä, sorsa narahti. – Tuli korvaläpät. – Hullummaksi vain muuttuu, trumpettinokka päivitteli. – Korvaläppiä minä en tarvitse. Tee liivit. – Asia hallinnassa, kelluva munalinko vakuutti ja pani saksiinsa liikettä. Saapuipa norsu liivejään kyselemään. – Ei tullut liivejä, kaakatti sorsa. – Tuli hiiskatin hyvä tennismaila. 