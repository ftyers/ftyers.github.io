– Täytyy viedä korjattavaksi, isä sanoi. – Eikä! poika kiljaisi. – Onhan meillä tavallisia kelloja ihan tarpeeksi, ei haittaa vaikka yksi on takaperoinen, äiti sovitteli. – Pidetään tämäkin. – Kiva! poika huudahti ja kiikutti kellon omaan huoneeseensa. Illalla kun talon väki oli jo nukkumassa, tuli tehosekoitin kellon juttusille. – Miten päivä sujui? se kysyi. – Huomasiko sinua kukaan? 