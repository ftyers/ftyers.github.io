Hanna ei jaksanut ajatella mitään, koska hän oli niin väsynyt. Kyyneleet valuivat1 silmistä. Tyyny oli märkä. Silmät jäivät kiinni. Aamulla Jussi herätti Hannan. – Hanna! Nouse ylös ja kysy läksyjäni. – Anna Hannan nukkua, äiti puhui ruokasalista. – Hanna saa jo nousta. Kello on yli seitsemän. Hannaa väsytti. Hänellä oli maantiedon ja ranskan kielen läksyjä. Hän osasi ne melko hyvin. Sitten hän muisti yön tapahtumat, vihaisen isän ja kalpean äidin. Maailma oli muuttunut niin oudoksi. Hänellä oli paha olo. Hanna nousi ylös ja laittoi sukat ja kengät jalkaan. Aamiainen oli pöydässä. Jussi kuori suurta perunaa. Äiti toi maitoa keittiöstä. – Hanna kulta, tule syömään sinäkin. – Ei minun tee mieli2 syödä, Hanna vastasi. Äiti huolestui. – Syö, niin tulet vahvaksi. Keitän sinulle yhden kananmunan. – Minulle myös, Jussi vaati.3 – Sinä olet terve, et sinä tarvitse. Syö sinä nuo perunat. – Niin, Hannalle vain, mutta ei minulle. En syö mitään enkä mene kouluun! Jussi katsoi äitiä vihaisesti. valua: tippua, pudota tehdä mieli: haluta tehdä jotain vaatia: pyytää tiukasti 9 – En minä tarvitse kuin pienen leivän ja maitoa, Hanna sanoi. – Kiitos. Äiti oli ajatuksissaan.1 Oliko hän murheellinen?2 Äiti raukka!3 Hänen mustat hiuksensa olivat kauniit. Hänen otsansa oli valkoinen ja puhdas. Hannan sydämeen sattui. Nyt ei voinut itkeä, koska täytyi mennä jo kouluun. – Jussi, syö pian, että et myöhästy, Hanna puhui hiljaa. Hän ei halunnut häiritä äitiä. Jussin suu oli täynnä. Hän katsoi rauhallisesti kelloa. Hanna otti kirjat mukaansa ja lähti. Hänen jalkansa tuntuivat heikoilta. Tornin kello löi puoli kahdeksan, joten hänellä oli vielä aikaa. Hän hengitti raitista4 ilmaa. Keltaiset lehdet olivat pudonneet puista. Ne pyörivät maassa ja lensivät ilmassa tuulen mukana. Syksyn aurinko paistoi ystävällisesti taivaalta. Sen säteet olivat kirkkaita ja iloisia. Pienet linnut hyppivät kadulla. Hanna oli kuin unessa. Hän kääntyi kirkon kulmalta toiselle kadulle. Tie oli tuttu, koska hän oli kävellyt sitä pitkin monta vuotta. – Hanna kulta, hyvää huomenta! Mitä sinulle kuuluu? Paljon toisia koulutyttöjä oli Hannan ympärillä. – Hanna, meidän ohitsemme käveli äsken poikia lyseosta!5 He nostivat lakkia6 ja katselivat meitä. Me olimme vakavia7 kuin emme olisi nähneet heitä. 