– Haluaisin olla supersankari, tuumasi Eino viimein. – Saamasi pitää, henki vastasi ja samassa Einon päälle ilmestyi sinipunainen trikooasu. Hän oli aivan oikean hämähäkkimiehen näköinen. – Upea, henkäisi Eino. Hän kiipesi kokeeksi majan seinää pitkin ja huomasi olevansa ketterä kuin orava. Henki katseli poikaa huvittuneena ja karautti taas kurkkuaan. – Toinen toivomuksesi, herra? Eino katsahti sinipunaista asuaan ja mietti hetken. – Saisinko minä vielä ritarivarusteet? hän ehdotti. 