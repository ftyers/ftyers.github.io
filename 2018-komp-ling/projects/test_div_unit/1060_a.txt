Ja niin ne juoksivat etsimään Hanhi Vanhinta. – Mikä hätänä, Kana Ana ja Ankka Vankka? kysyi Hanhi Vanhin. – Kukko-Ukko-joka-on-kauniimpi-kuin-riikinkukko on joutunut ketun kynsiin. Tule auttamaan meitä! – Kuka ihmeen riikinkukko? kysyi Hanhi Vanhin. – En ole kuullutkaan moisesta. – Se on uusi nimi, jonka Kukko Ukko on antanut itselleen, selitti Kana Ana. – Jos sanot häntä miksikään muuksi, hän nokkii silmät päästäsi. 