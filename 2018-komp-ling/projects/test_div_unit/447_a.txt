– Miksei, isi? Emmekö me ole hoitaneet Kultaturkkia hyvin? Aada mankui. – Me hankkisimme pennuille kodit meidän kavereidemme luota. He ovat luvanneet hoitaa niitä varmasti sen kaksikymmentä vuotta, Tommi todisti. – Maailman vanhin kissa eli kolmekymmentäkahdeksanvuotiaaksi! Hirmuvaltias parahti.  – Entä jos ne jäävät sittenkin tänne meidän nurkkiimme? Minun lastenlapsenikin joutuisivat hoitamaan niitä. – Me tiedämme jo kuusi lasta, jotka haluavat kissan! Aada väitti. 